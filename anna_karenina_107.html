<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXX">
    <meta name="apple-mobile-web-app-capable" content="yes">
    <title>XXX • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_106.html">
    <link rel="next" href="./anna_karenina_108.html">
    <meta name="nb-order" content="106">
    <link rel="self" href="anna_karenina_107.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1027" data-nb-chars="6064" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_106.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XXX</span></h1>
        <p class="chunk" data-nb-ref-number="2" data-nb-words="141" data-nb-chars="838"><span class="idea" data-nb-ref-number="2" id="idea2" data-nb-words="141" data-nb-chars="838">Koncem září bylo svezeno dříví na&nbsp;stavbu kravína na&nbsp;družstevním pozemku, bylo prodáno máslo a&nbsp;rozdělen zisk. V&nbsp;praxi to&nbsp;šlo v&nbsp;hospodářství znamenitě, či&nbsp;alespoň se&nbsp;tak Levinovi zdálo. Aby problém objasnil teoreticky a&nbsp;dokončil svůj spis, který měl podle jeho tužeb způsobit převrat v&nbsp;politické ekonomii, ba&nbsp;vůbec potřít tuto nauku a&nbsp;založit nauku novou, nauku o&nbsp;vztazích lidu k&nbsp;půdě, k&nbsp;tomu už&nbsp;zbývalo jen odcestovat do&nbsp;ciziny, prostudovat přímo na&nbsp;místě vše, co&nbsp;tam bylo v&nbsp;daném směru učiněno, a&nbsp;najít přesvědčivé důkazy, že&nbsp;to&nbsp;všecko není to&nbsp;pravé. Levin čekal jenom, až&nbsp;prodá pšenici a&nbsp;dostane peníze, aby pak mohl jet do&nbsp;ciziny. Ale nastaly deště, takže zbývající obilí ani brambory nemohly být sklizeny, byly zastaveny všecky práce i&nbsp;odvoz pšenice. Všude na&nbsp;cestách bezedné bláto, zátopa strhla dva mlýny a&nbsp;počasí bylo čím dál horší.</span></p>
        <p class="chunk" data-nb-ref-number="3" data-nb-words="42" data-nb-chars="250"><span class="idea" data-nb-ref-number="3" id="idea3" data-nb-words="42" data-nb-chars="250">Poslední zářijový den se&nbsp;po&nbsp;ránu ukázalo slunce. Levin doufal, že&nbsp;se&nbsp;vyčasí, a&nbsp;začal se&nbsp;energicky chystat na&nbsp;cestu. Dal naměřit pšenici do&nbsp;pytlů, poslal správce ke&nbsp;kupci pro peníze a&nbsp;sám jel po&nbsp;hospodářství, aby udělil poslední rozkazy před odjezdem.</span></p>
        <p class="chunk" data-nb-ref-number="4" data-nb-words="142" data-nb-chars="897"><span class="idea" data-nb-ref-number="4" id="idea4" data-nb-words="142" data-nb-chars="897">Když si&nbsp;všecko vyřídil, vrátil se&nbsp;kvečeru domů celý promoklý, neboť pramínky vody mu&nbsp;zatékaly po&nbsp;koženém plášti za&nbsp;krk i&nbsp;do holínek, ale přesto měl radostnou, povznesenou náladu. Nečas se&nbsp;navečer rozpoutal ještě víc a&nbsp;promoklého koně, který stříhal ušima a&nbsp;házel hlavou, šlehaly sněhové krupky tak citelně, že&nbsp;šel bokem. Ale Levinovi bylo pod kápí dobře a&nbsp;rozhlížel se&nbsp;vesele kolem sebe, pozoroval kalné potůčky běžící kolejemi, krůpěje visící na&nbsp;každé holé větvi, bílou skvrnu neroztálých krup na&nbsp;fošnách mostu, pozoroval sytě zelené, ještě dužnaté jilmové listí, spadané v&nbsp;husté vrstvě kolem obnaženého stromu. Přestože okolní příroda byla ponurá, byl Levin zvlášť rozjařen. Za&nbsp;řeči s&nbsp;rolníky ve&nbsp;vzdálené vsi poznal, že&nbsp;už&nbsp;pomalu přivykají novým pracovním poměrům. Starý hlídač, ke&nbsp;kterému se&nbsp;šel osušit, mu&nbsp;jeho plán zřejmě schvaloval a&nbsp;sám navrhl, že&nbsp;vstoupí do&nbsp;společenstva pro koupi dobytka.</span></p>
        <p class="chunk" data-nb-ref-number="5" data-nb-words="158" data-nb-chars="927"><span class="idea" data-nb-ref-number="5" id="idea5" data-nb-words="158" data-nb-chars="927">„Jen musím vytrvale jít za&nbsp;svým cílem a&nbsp;dosáhnu svého,“ uvažoval Levin, „a ta&nbsp;práce a&nbsp;námaha stojí za&nbsp;to. Není to&nbsp;má&nbsp;osobní věc, ale jde o&nbsp;blaho celku. Celé hospodářství a&nbsp;především postavení všeho lidu se&nbsp;musí naprosto změnit. Místo chudoby obecné bohatství, dostatek. Místo nepřátelství svornost a&nbsp;shoda v&nbsp;zájmech. Zkrátka revoluce nekrvavá, ale přitom veliká, a&nbsp;to nejprve v&nbsp;malém měřítku našeho okresu, potom gubernie, Ruska, a&nbsp;v&nbsp;měřítku světovém. Poněvadž spravedlivá myšlenka nemůže zůstat neplodná. Ano, to&nbsp;je&nbsp;cíl, pro který stojí za&nbsp;to&nbsp;pracovat. A&nbsp;že sem to&nbsp;zrovna já, Kosťa Levin, který přijel v&nbsp;černém nákrčníku na&nbsp;ples a&nbsp;kterého odmítla princezna Ščerbacká a&nbsp;který je&nbsp;sám před sebou tak ubohý a&nbsp;nepatrný&nbsp;– tím není nic řečeno. Jsem přesvědčen, že&nbsp;i&nbsp;Franklin si&nbsp;připadal stejně nepatrný a&nbsp;zrovna tak si&nbsp;nedůvěřoval, když o&nbsp;sobě přemýšlel. To&nbsp;nic neznamená. I&nbsp;on měl asi svou Agafju, které se&nbsp;svěřoval se&nbsp;svými plány.“</span></p>
        <p class="chunk" data-nb-ref-number="6" data-nb-words="10" data-nb-chars="53"><span class="idea" data-nb-ref-number="6" id="idea6" data-nb-words="10" data-nb-chars="53">S&nbsp;takovými myšlenkami dojel Levin už&nbsp;za&nbsp;tmy k&nbsp;domovu.</span></p>
        <p class="chunk" data-nb-ref-number="7" data-nb-words="42" data-nb-chars="248"><span class="idea" data-nb-ref-number="7" id="idea7" data-nb-words="42" data-nb-chars="248">Správce se&nbsp;vrátil od&nbsp;kupce a&nbsp;přivezl část peněz za&nbsp;pšenici. Dohoda s&nbsp;hlídačem byla uzavřena a&nbsp;cestou správce zjistil, že&nbsp;všude zůstalo obilí na&nbsp;poli, takže jejich sto šedesát nesvezených panáků nebylo ničím ve&nbsp;srovnání s&nbsp;tím, jak to&nbsp;vypadalo jinde.</span></p>
        <p class="chunk" data-nb-ref-number="8" data-nb-words="108" data-nb-chars="583"><span class="idea" data-nb-ref-number="8" id="idea8" data-nb-words="108" data-nb-chars="583">Po&nbsp;obědě Levin usedl jako obvykle s&nbsp;knihou do&nbsp;křesla a&nbsp;při čtení dál přemýšlel o&nbsp;brzké cestě v&nbsp;souvislosti s&nbsp;knihou. Dnes viděl zvlášť jasně celý význam své práce a&nbsp;v&nbsp;mysli se&nbsp;mu&nbsp;sama od&nbsp;sebe tvořila celá souvětí, vyjadřující podstatu jeho názorů. To&nbsp;si&nbsp;musím zapsat, řekl si. Musí z&nbsp;toho být stručný úvod, který původně pokládal za&nbsp;zbytečný. Levin vstal a&nbsp;zamířil k&nbsp;psacímu stolu. Laska, která mu&nbsp;ležela u&nbsp;nohou, také vstala, protáhla se&nbsp;a&nbsp;dívala se&nbsp;na&nbsp;něho s&nbsp;němou otázkou, kam má&nbsp;jít. Ale k&nbsp;psaní se&nbsp;nedostal, protože si&nbsp;přišli poklasní pro rozkazy, a&nbsp;Levin šel k&nbsp;nim do&nbsp;předsíně.</span></p>
        <p class="chunk" data-nb-ref-number="9" data-nb-words="37" data-nb-chars="204"><span class="idea" data-nb-ref-number="9" id="idea9" data-nb-words="37" data-nb-chars="204">Když rozdělil pracovní úkoly na&nbsp;zítřek a&nbsp;pohovořil se&nbsp;všemi rolníky, kteří s&nbsp;ním měli nějaké jednání, odešel do&nbsp;pracovny a&nbsp;usedl k&nbsp;práci. Laska si&nbsp;lehla pod stůl. Agafja si&nbsp;sedla s&nbsp;punčochou na&nbsp;své místo.</span></p>
        <p class="chunk" data-nb-ref-number="10" data-nb-words="25" data-nb-chars="147"><span class="idea" data-nb-ref-number="10" id="idea10" data-nb-words="25" data-nb-chars="147">Levin chvíli psal, a&nbsp;vtom si&nbsp;neobyčejně živě představil Kitty, vzpomněl si&nbsp;na&nbsp;její odmítnutí i&nbsp;na poslední setkání. Vstal a&nbsp;začal chodit po&nbsp;pokoji.</span></p>
        <p class="chunk" data-nb-ref-number="11" data-nb-words="18" data-nb-chars="108"><span class="idea" data-nb-ref-number="11" id="idea11" data-nb-words="18" data-nb-chars="108">„Nebuďte smutný,“ řekla mu&nbsp;Agafja. „Pročpak sedíte doma? Měl byste jet do&nbsp;lázní, když už&nbsp;se&nbsp;někam chystáte.“</span></p>
        <p class="chunk" data-nb-ref-number="12" data-nb-words="10" data-nb-chars="72"><span class="idea" data-nb-ref-number="12" id="idea12" data-nb-words="10" data-nb-chars="72">„Však pozítří jedu, Agafjo Michajlovno. Jenom tady musím dodělat práci.“</span></p>
        <p class="chunk" data-nb-ref-number="13" data-nb-words="26" data-nb-chars="144"><span class="idea" data-nb-ref-number="13" id="idea13" data-nb-words="26" data-nb-chars="144">„Jakoupak práci! Copak toho sedláci dostali málo? Beztak už&nbsp;se&nbsp;povídá: však on&nbsp;se&nbsp;car pánovi odvděčí. Divím se, že&nbsp;se&nbsp;o&nbsp;ty sedláky tak staráte!“</span></p>
        <p class="chunk" data-nb-ref-number="14" data-nb-words="10" data-nb-chars="45"><span class="idea" data-nb-ref-number="14" id="idea14" data-nb-words="10" data-nb-chars="45">„Já se&nbsp;nestarám o&nbsp;ně, ale dělám to&nbsp;pro sebe.“</span></p>
        <p class="chunk" data-nb-ref-number="15" data-nb-words="30" data-nb-chars="190"><span class="idea" data-nb-ref-number="15" id="idea15" data-nb-words="30" data-nb-chars="190">Agafja znala Levinovy hospodářské plány dopodrobna. Levin jí&nbsp;často vykládal zevrubně své názory a&nbsp;nejednou se&nbsp;s&nbsp;ní hádal a&nbsp;nesouhlasil s&nbsp;jejími výklady. Ale teď mu&nbsp;rozuměla docela nesprávně.</span></p>
        <p class="chunk" data-nb-ref-number="16" data-nb-words="51" data-nb-chars="305"><span class="idea" data-nb-ref-number="16" id="idea16" data-nb-words="51" data-nb-chars="305">„Na spásu své duše má&nbsp;člověk myslet nejvíc, to&nbsp;je&nbsp;známá věc,“ pravila s&nbsp;povzdechem. „Vemte si&nbsp;Parfena Děnisyče, třebas neuměl číst ani psát, ale umřel, to&nbsp;vám povídám, jen kdyby každý takhle umíral,“ vzpomněla si&nbsp;na&nbsp;čeledína, nedávno zemřelého. „Přijal tělo a&nbsp;krev Páně a&nbsp;dal si&nbsp;udělit poslední pomazání.“</span></p>
        <p class="chunk" data-nb-ref-number="17" data-nb-words="22" data-nb-chars="133"><span class="idea" data-nb-ref-number="17" id="idea17" data-nb-words="22" data-nb-chars="133">„Tak jsem to&nbsp;nemyslil,“ pravil Levin. „Říkám, že&nbsp;to&nbsp;dělám pro vlastní prospěch. Je&nbsp;to&nbsp;pro mne výhodnější, když sedláci pracují lépe.“</span></p>
        <p class="chunk" data-nb-ref-number="18" data-nb-words="25" data-nb-chars="159"><span class="idea" data-nb-ref-number="18" id="idea18" data-nb-words="25" data-nb-chars="159">„Ale kdybyste se&nbsp;rozkrájel, když je&nbsp;někdo lenoch, stejně bude dělat halabala. Jestli má&nbsp;někdo trochu svědomí, bude pracovat, a&nbsp;když ne, stejně nic nepořídíte.“</span></p>
        <p class="chunk" data-nb-ref-number="19" data-nb-words="11" data-nb-chars="58"><span class="idea" data-nb-ref-number="19" id="idea19" data-nb-words="11" data-nb-chars="58">„Ale přece sama říkáte, že&nbsp;Ivan si&nbsp;teď dobytka víc hledí.“</span></p>
        <p class="chunk" data-nb-ref-number="20" data-nb-words="77" data-nb-chars="461"><span class="idea" data-nb-ref-number="20" id="idea20" data-nb-words="77" data-nb-chars="461">„Já jenom říkám,“ odpověděla Agafja, a&nbsp;zřejmě to&nbsp;nebyla náhoda, ale přesný myšlenkový postup, „že byste se&nbsp;měl oženit, tak je&nbsp;to!“ Zmínka o&nbsp;tom, nač právě myslil, ho&nbsp;zarmoutila a&nbsp;bolestně se&nbsp;ho&nbsp;dotkla. Zaškaredil se, už&nbsp;Agafje neodpověděl a&nbsp;sedl znova k&nbsp;práci, přičemž si&nbsp;zopakoval vše, co&nbsp;soudil o&nbsp;významu této práce. Jen občas poslouchal, jak jehlice Agafji Michajlovny cvakají do&nbsp;ticha, a&nbsp;při sebemenší vzpomínce na&nbsp;to, nač vzpomínat nechtěl, se&nbsp;zase mračil.</span></p>
        <p class="chunk" data-nb-ref-number="21" data-nb-words="12" data-nb-chars="76"><span class="idea" data-nb-ref-number="21" id="idea21" data-nb-words="12" data-nb-chars="76">V&nbsp;devět hodin se&nbsp;ozvaly rolničky a&nbsp;temné nárazy povozu, ujíždějícího blátem.</span></p>
        <p class="chunk" data-nb-ref-number="22" data-nb-words="29" data-nb-chars="163"><span class="idea" data-nb-ref-number="22" id="idea22" data-nb-words="29" data-nb-chars="163">„Tak tu&nbsp;máme hosty, aspoň vám nebude smutno,“ řekla Agafja. Vstala a&nbsp;zamířila ke&nbsp;dveřím. Ale Levin ji&nbsp;předběhl. Práce mu&nbsp;teď nešla a&nbsp;každá návštěva mu&nbsp;byla vítána.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_108.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>