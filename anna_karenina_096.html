<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XIX">
    <meta name="apple-mobile-web-app-capable" content="yes">
    <title>XIX • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_095.html">
    <link rel="next" href="./anna_karenina_097.html">
    <meta name="nb-order" content="95">
    <link rel="self" href="anna_karenina_096.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="952" data-nb-chars="5634" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_095.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XIX</span></h1>
        <p class="chunk" data-nb-ref-number="2" data-nb-words="42" data-nb-chars="267"><span class="idea" data-nb-ref-number="2" id="idea2" data-nb-words="42" data-nb-chars="267">Přes svůj zdánlivě lehkomyslný společenský život Vronskij nenáviděl nepořádek. Ještě v&nbsp;mládí, jako frekventant vojenské školy, zakusil jednou ponížení, když se&nbsp;zadlužil a&nbsp;žádal o&nbsp;půjčku, ale ta&nbsp;mu&nbsp;byla odepřena. Od&nbsp;těch dob dbal, aby se&nbsp;nikdy neoctl v&nbsp;takové situaci.</span></p>
        <p class="chunk" data-nb-ref-number="3" data-nb-words="36" data-nb-chars="204"><span class="idea" data-nb-ref-number="3" id="idea3" data-nb-words="36" data-nb-chars="204">Aby měl své záležitosti vždycky v&nbsp;pořádku, k&nbsp;tomu se&nbsp;podle okolností častěji či&nbsp;méně často, asi pětkrát do&nbsp;roka uzavíral a&nbsp;dělal si&nbsp;o&nbsp;nich přehled. Říkal tomu účtování nebo velké prádlo, faire la&nbsp;lessive.</span></p>
        <p class="chunk" data-nb-ref-number="4" data-nb-words="56" data-nb-chars="303"><span class="idea" data-nb-ref-number="4" id="idea4" data-nb-words="56" data-nb-chars="303">Když se&nbsp;druhý den po&nbsp;dostizích pozdě vzbudil, ani se&nbsp;neoholil, nekoupal se, ale vzal si&nbsp;halenu, rozložil po&nbsp;stole peníze, účty a&nbsp;dopisy a&nbsp;pustil se&nbsp;do&nbsp;práce. Petrickij věděl, že&nbsp;Vronskij při tom bývá mrzutý, a&nbsp;když teď procitl a&nbsp;uviděl kolegu za&nbsp;psacím stolem, tiše se&nbsp;oblékl a&nbsp;šel pryč, aby ho&nbsp;nerušil.</span></p>
        <p class="chunk" data-nb-ref-number="5" data-nb-words="101" data-nb-chars="595"><span class="idea" data-nb-ref-number="5" id="idea5" data-nb-words="101" data-nb-chars="595">Každý člověk sice ví&nbsp;dopodrobna, v&nbsp;jakých složitých poměrech žije, ale přitom se&nbsp;bezděčně domnívá, že&nbsp;složitost těch poměrů i&nbsp;obtížnost jejich ujasnění jsou toliko jeho osobní, nahodilou zvláštností, a&nbsp;nikdy by&nbsp;ho&nbsp;nenapadlo, že&nbsp;jiní lidé mají stejně složité soukromé poměry jako on. To&nbsp;se&nbsp;také zdálo Vronskému. A&nbsp;domníval se&nbsp;s&nbsp;jistou pýchou a&nbsp;vcelku právem, že&nbsp;kdokoli jiný by&nbsp;už&nbsp;dávno zabředl do&nbsp;dluhů a&nbsp;byl by&nbsp;se&nbsp;z&nbsp;nouze uchýlil k&nbsp;nepěkným skutkům, kdyby se&nbsp;octl v&nbsp;takových svízelných poměrech. Vronskij však cítil, že&nbsp;právě nyní musí zvážit a&nbsp;ujasnit si&nbsp;svou situaci, aby do&nbsp;ničeho nezabředl.</span></p>
        <p class="chunk" data-nb-ref-number="6" data-nb-words="211" data-nb-chars="1254"><span class="idea" data-nb-ref-number="6" id="idea6" data-nb-words="211" data-nb-chars="1254">První, do&nbsp;čeho se&nbsp;Vronskij pustil jako do&nbsp;věci nejsnazší, byly otázky peněžní. Vypsal si&nbsp;svým drobným písmem na&nbsp;lístek dopisního papíru vše, co&nbsp;dlužil, částky sečetl a&nbsp;shledal, že&nbsp;dluží sedmnáct tisíc a&nbsp;nějaké stovky, které pro lepší přehlednost odpočítal. Když si&nbsp;spočítal hotovost a&nbsp;peníze v&nbsp;bance, zjistil, že&nbsp;mu&nbsp;zbývá tisíc osm set rublů, jenže do&nbsp;Nového roku nemohl čekat žádný příjem. Vronskij si&nbsp;znova přečetl seznam dluhů a&nbsp;přepsal jej do&nbsp;tří rubrik. Do&nbsp;první kategorie náležely dluhy, které měly být neprodleně zaplaceny, nebo na&nbsp;ně&nbsp;alespoň měl mít peníze v&nbsp;hotovosti, kdyby o&nbsp;ně byl požádán, aby mohl zaplatit ihned. Takových dluhů měl kolem čtyř tisíc: patnáct set za&nbsp;koně a&nbsp;dva tisíce pět set činila záruka za&nbsp;mladého kolegu Veněvského, který v&nbsp;přítomnosti Vronského prohrál s&nbsp;falešným hráčem. Vronskij chtěl ty&nbsp;peníze odevzdat už&nbsp;tenkrát (měl je), avšak Veněvskij a&nbsp;Jašvin trvali na&nbsp;svém, že&nbsp;zaplatí oni, a&nbsp;nikoli Vronskij, který ani nehrál. To&nbsp;bylo všecko hezké, jenže Vronskij věděl, že&nbsp;na&nbsp;tu&nbsp;špinavou věc, i&nbsp;když se&nbsp;jí&nbsp;účastnil jen tím, že&nbsp;se&nbsp;svým slovem zaručil za&nbsp;Veněvského, nutně potřebuje dva tisíce pět set, aby je&nbsp;mohl hodit podvodníkovi a&nbsp;už s&nbsp;ním nic nemít. Nuže, na&nbsp;první, nejdůležitější kategorii dluhů potřeboval čtyři tisíce.</span></p>
        <p class="chunk" data-nb-ref-number="7" data-nb-words="505" data-nb-chars="3008"><span class="idea" data-nb-ref-number="7" id="idea7" data-nb-words="505" data-nb-chars="3008">V&nbsp;druhé rubrice, celkem na&nbsp;osm tisíc, byly dluhy méně důležité. Většinou to&nbsp;byly dluhy v&nbsp;dostihové stáji, u&nbsp;dodavatele ovsa a&nbsp;sena, dluh Angličanovi, sedláři atd. Na&nbsp;ty&nbsp;dluhy by&nbsp;také musel rozdat asi dva tisíce, aby měl naprostý klid. S&nbsp;dluhy v&nbsp;poslední rubrice&nbsp;– v&nbsp;obchodech, v&nbsp;hotelích a&nbsp;u&nbsp;krejčího&nbsp;– si&nbsp;nelámal hlavu. Potřeboval tedy nejméně šest tisíc na&nbsp;běžné výdaje, ale měl jen osmnáct set. Zdálo by&nbsp;se, že&nbsp;člověku se&nbsp;stotisícovým důchodem, jak všichni odhadovali majetkové poměry Vronského, by&nbsp;takové dluhy neměly dělat potíže, ale háček byl v&nbsp;tom, že&nbsp;zdaleka neměl těch sto tisíc. Obrovský majetek po&nbsp;otci, vynášející na&nbsp;dvě stě tisíc ročně, patřil oběma bratřím společně. Když se&nbsp;starší bratr, po&nbsp;uši vězící v&nbsp;dluzích, oženil s&nbsp;princeznou Varjou Čirkovovou, zcela nemajetnou dcerou děkabristy, přenechal mu&nbsp;Alexej celý příjem z&nbsp;otcových statků, přičemž si&nbsp;vymínil jen pětadvacet tisíc ročně. Alexej tenkrát bratrovi řekl, že&nbsp;mu&nbsp;ty&nbsp;peníze budou stačit, dokud se&nbsp;neožení, což se&nbsp;patrně nikdy nestane. A&nbsp;poněvadž byl bratr velitelem jednoho z&nbsp;nejhonosnějších pluků a&nbsp;teprve nedávno se&nbsp;oženil, nemohl takový dar odmítnout. Matka, mající své vlastní jmění, přidávala Alexejovi k&nbsp;vyhrazeným pětadvaceti tisícům ještě asi dvacet tisíc ročně a&nbsp;Alexej všecko utratil. Poslední dobou se&nbsp;na&nbsp;něho matka hněvala pro jeho poměr a&nbsp;odjezd z&nbsp;Moskvy, a&nbsp;proto mu&nbsp;přestala peníze posílat. A&nbsp;jelikož si&nbsp;Vronskij už&nbsp;zvykl žít z&nbsp;pětačtyřiceti tisíc a&nbsp;dostal letos pouhých pětadvacet, octl se&nbsp;teď v&nbsp;nesnázích. Musel se&nbsp;jich zbavit, ale nemohl žádat o&nbsp;peníze matku. Její poslední dopis, který dostal včera, ho&nbsp;zvlášť popudil narážkami na&nbsp;to, že&nbsp;je&nbsp;mu&nbsp;ochotna pomáhat k&nbsp;úspěchům ve&nbsp;společnosti i&nbsp;ve službě, ale nikoli k&nbsp;tomu, aby vedl život, budící pohoršení v&nbsp;celé slušné společnosti. Matčina snaha koupit si&nbsp;ho&nbsp;za&nbsp;peníze ho&nbsp;urazila do&nbsp;hloubi duše a&nbsp;ochladl k&nbsp;ní ještě více. Ale nemohl vzít zpět své šlechetné slovo, i&nbsp;když nyní nejasně předvídal, jaké komplikace mohou nastat v&nbsp;jeho poměru s&nbsp;Kareninovou, a&nbsp;tušil, že&nbsp;i&nbsp;jako člověk svobodný by&nbsp;mohl potřebovat celých sto tisíc důchodu. Ale vzít slovo zpět nemohl. Stačilo, aby si&nbsp;vzpomněl na&nbsp;bratrovu ženu, aby si&nbsp;vzpomněl, jak se&nbsp;mu&nbsp;ta&nbsp;milá, hodná Varja při každé příležitosti zmiňuje, že&nbsp;nezapomíná na&nbsp;jeho velkomyslnost a&nbsp;váží si&nbsp;jí, to&nbsp;vše stačilo, aby poznal, jak nemožné je&nbsp;chtít zpátky, co&nbsp;bylo jednou dáno. Bylo to&nbsp;stejně nemožné jako zbít ženu, jako krádež anebo lež. Možná a&nbsp;nutná byla jediná věc, pro kterou se&nbsp;Vronskij rozhodl zcela bez váhání: vypůjčit si&nbsp;deset tisíc od&nbsp;lichváře, což nemůže působit obtíže, celkově omezit své výdaje a&nbsp;prodat dostihové koně. Po&nbsp;tomto rozhodnutí ihned napsal Rolandakimu, který mu&nbsp;už&nbsp;víckrát vzkazoval, že&nbsp;by&nbsp;jeho koně rád koupil. Pak poslal pro Angličana a&nbsp;pro lichváře a&nbsp;rozložil si&nbsp;podle jednotlivých účtů peníze, které měl při sobě. Po&nbsp;této práci napsal chladnou a&nbsp;příkrou odpověď matce. Potom vyndal z&nbsp;náprsní tašky tři dopisy od&nbsp;Anny, znova si&nbsp;je&nbsp;přečetl, spálil je&nbsp;a&nbsp;při náhlé vzpomínce na&nbsp;včerejší rozmluvu se&nbsp;zamyslel.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_097.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>