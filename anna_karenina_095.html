<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XVIII">
    <meta name="apple-mobile-web-app-capable" content="yes">
    <title>XVIII • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_094.html">
    <link rel="next" href="./anna_karenina_096.html">
    <meta name="nb-order" content="94">
    <link rel="self" href="anna_karenina_095.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1201" data-nb-chars="7149" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_094.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XVIII</span></h1>
        <p class="chunk" data-nb-ref-number="2" data-nb-words="104" data-nb-chars="588"><span class="idea" data-nb-ref-number="2" id="idea2" data-nb-words="104" data-nb-chars="588">Ozvaly se&nbsp;kroky a&nbsp;mužský hlas, potom ženský hlas a&nbsp;smích a&nbsp;pak následovali očekávaní hosté: Sapfó Stolzová a&nbsp;mladý muž sršící nadbytkem zdraví, zvaný Vaska. Bylo patrno, že&nbsp;strava složená z&nbsp;krvavých bifteků, lanýžů a&nbsp;burgundského mu&nbsp;jde náležitě k&nbsp;duhu. Vaska se&nbsp;uklonil dámám a&nbsp;pohlédl na&nbsp;ně, ale jen na&nbsp;vteřinu. Vstoupil za&nbsp;Sapfó do&nbsp;salónu a&nbsp;ubíral se&nbsp;přes salón za&nbsp;ní, jako by&nbsp;k&nbsp;ní byl uvázán, a&nbsp;nespouštěl z&nbsp;ní jiskrné oči, jako by&nbsp;ji&nbsp;chtěl pozřít. Sapfó Stolzová byla blondýna s&nbsp;černýma očima. Vešla na&nbsp;vysokých podpatcích drobnými, čilými krůčky a&nbsp;pevně jako muž stiskla dámám ruku.</span></p>
        <p class="chunk" data-nb-ref-number="3" data-nb-words="94" data-nb-chars="570"><span class="idea" data-nb-ref-number="3" id="idea3" data-nb-words="94" data-nb-chars="570">Anna se&nbsp;s&nbsp;touto novou slavnou osobností dosud nikdy nesetkala a&nbsp;nyní byla překvapena jak její krásou, tak výstřední toaletou i&nbsp;smělými způsoby. Měla ze&nbsp;svých i&nbsp;z&nbsp;přidaných jemně nazlátlých vlasů upraven takový účes, že&nbsp;její hlava se&nbsp;velikostí rovnala půvabně vyklenutému a&nbsp;značně obnaženému poprsí. Pohybovala se&nbsp;tak prudce, že&nbsp;při každém hnutí se&nbsp;pod šaty rýsovaly tvary kolenou a&nbsp;horní partie nohou a&nbsp;mimoděk se&nbsp;nabízela otázka, kde vzadu v&nbsp;té rafinované kolébavé hoře doopravdy končí její skutečné, malé a&nbsp;ztepilé, nahoře tak odhalené a&nbsp;vzadu a&nbsp;dole tak zakryté tělo.</span></p>
        <p class="chunk" data-nb-ref-number="4" data-nb-words="7" data-nb-chars="38"><span class="idea" data-nb-ref-number="4" id="idea4" data-nb-words="7" data-nb-chars="38">Betsy nelenila a&nbsp;seznámila ji&nbsp;s&nbsp;Annou.</span></p>
        <p class="chunk" data-nb-ref-number="5" data-nb-words="51" data-nb-chars="315"><span class="idea" data-nb-ref-number="5" id="idea5" data-nb-words="51" data-nb-chars="315">„Představte si, málem jsme zajeli dva vojáky,“ ihned spustila Sapfó a&nbsp;přitom mrkala, usmívala se&nbsp;a&nbsp;stahovala si&nbsp;dozadu vlečku, příliš přehozenou na&nbsp;jednu stranu. „Jela jsem s&nbsp;Vaskou… Ach ano, vy&nbsp;se&nbsp;neznáte.“ Představila mladého muže a&nbsp;s&nbsp;uzarděním se&nbsp;hlasitě zasmála, že&nbsp;ho&nbsp;před neznámou dámou omylem nazvala Vaskou.</span></p>
        <p class="chunk" data-nb-ref-number="6" data-nb-words="13" data-nb-chars="71"><span class="idea" data-nb-ref-number="6" id="idea6" data-nb-words="13" data-nb-chars="71">Vaska se&nbsp;Anně ještě jednou uklonil, ale nic neřekl. Obrátil se&nbsp;k&nbsp;Sapfó:</span></p>
        <p class="chunk" data-nb-ref-number="7" data-nb-words="11" data-nb-chars="75"><span class="idea" data-nb-ref-number="7" id="idea7" data-nb-words="11" data-nb-chars="75">„Prohrála jste sázku. Přijeli jsme dřív. Musíte zaplatit,“ dodal s&nbsp;úsměvem.</span></p>
        <p class="chunk" data-nb-ref-number="8" data-nb-words="5" data-nb-chars="34"><span class="idea" data-nb-ref-number="8" id="idea8" data-nb-words="5" data-nb-chars="34">Sapfó se&nbsp;rozesmála ještě veseleji.</span></p>
        <p class="chunk" data-nb-ref-number="9" data-nb-words="4" data-nb-chars="21"><span class="idea" data-nb-ref-number="9" id="idea9" data-nb-words="4" data-nb-chars="21">„Teď snad ne,“ řekla.</span></p>
        <p class="chunk" data-nb-ref-number="10" data-nb-words="4" data-nb-chars="29"><span class="idea" data-nb-ref-number="10" id="idea10" data-nb-words="4" data-nb-chars="29">„Nevadí, dostanu to&nbsp;později.“</span></p>
        <p class="chunk" data-nb-ref-number="11" data-nb-words="25" data-nb-chars="137"><span class="idea" data-nb-ref-number="11" id="idea11" data-nb-words="25" data-nb-chars="137">„Dobře, dobře. Ach ano!“ obrátila se&nbsp;náhle k&nbsp;paní domu. „To jsem pěkná… Docela jsem zapomněla. Přivezla jsem vám hosta. A&nbsp;už ho&nbsp;tu&nbsp;máme.“</span></p>
        <p class="chunk" data-nb-ref-number="12" data-nb-words="24" data-nb-chars="141"><span class="idea" data-nb-ref-number="12" id="idea12" data-nb-words="24" data-nb-chars="141">Nenadálý mladý host, kterého přivedla Sapfó a&nbsp;na kterého zapomněla, byl však host tak vzácný, že&nbsp;přes jeho mládí obě dámy na&nbsp;uvítanou vstaly.</span></p>
        <p class="chunk" data-nb-ref-number="13" data-nb-words="14" data-nb-chars="77"><span class="idea" data-nb-ref-number="13" id="idea13" data-nb-words="14" data-nb-chars="77">Byl to&nbsp;nejnovější ctitel Sapfó. Stejně jako Vaska chodil teď za&nbsp;ní&nbsp;jako stín.</span></p>
        <p class="chunk" data-nb-ref-number="14" data-nb-words="51" data-nb-chars="330"><span class="idea" data-nb-ref-number="14" id="idea14" data-nb-words="51" data-nb-chars="330">Brzo přijel kníže Kalužskij a&nbsp;Líza Merkalovová se&nbsp;Stremovem. Líza Merkalovová byla štíhlá bruneta líného orientálního typu a&nbsp;s&nbsp;nádhernýma, jak všichni říkali, nevyzpytatelnýma očima. Tmavý úbor (Anna si&nbsp;toho hned všimla a&nbsp;ocenila to) svým rázem dokonale odpovídal její kráse. Byla-li Sapfó rázná a&nbsp;hbitá, byla Líza něžná a&nbsp;vláčná.</span></p>
        <p class="chunk" data-nb-ref-number="15" data-nb-words="134" data-nb-chars="803"><span class="idea" data-nb-ref-number="15" id="idea15" data-nb-words="134" data-nb-chars="803">Avšak podle Annina vkusu byla Líza daleko přitažlivější. Betsy o&nbsp;ní říkala, že&nbsp;ze&nbsp;sebe dělá nevědomé dítě, ale když ji&nbsp;Anna spatřila, vytušila, že&nbsp;to&nbsp;není pravda. Skutečně byla nevědomá, zkažená, ale milá a&nbsp;pokorná žena. Měla ovšem stejný styl jako Sapfó; stejně jako Sapfó i&nbsp;jí se&nbsp;lepili na&nbsp;paty a&nbsp;hltali ji&nbsp;očima dva ctitelé, jeden mladý, druhý starý; avšak měla v&nbsp;sobě cosi zvláštního, co&nbsp;bylo povzneseno nad její okolí, byl v&nbsp;ní lesk pravého briliantu mezi sklíčky. Ten lesk jí&nbsp;vyzařoval z&nbsp;nádherných, vskutku nevyzpytatelných očí. Unavený a&nbsp;zároveň vášnivý pohled těch očí s&nbsp;tmavými kruhy překvapoval naprostou upřímností. Kdokoli do&nbsp;nich pohlédl, domníval se, že&nbsp;ji&nbsp;dokonale poznal, a&nbsp;kdo ji&nbsp;poznal, ten si&nbsp;ji&nbsp;musel zamilovat. Jakmile spatřila Annu, celý obličej se&nbsp;jí&nbsp;rozzářil v&nbsp;radostném úsměvu.</span></p>
        <p class="chunk" data-nb-ref-number="16" data-nb-words="49" data-nb-chars="264"><span class="idea" data-nb-ref-number="16" id="idea16" data-nb-words="49" data-nb-chars="264">„To jsem ráda, že&nbsp;vás vidím!“ řekla a&nbsp;přistoupila k&nbsp;ní. „Včera na&nbsp;dostizích jsem zrovna chtěla jít za&nbsp;vámi, ale vy&nbsp;jste odjela. Tolik jsem si&nbsp;přála se&nbsp;s&nbsp;vámi setkat právě včera. Bylo to&nbsp;děsné, viďte?“ dodala a&nbsp;upřela na&nbsp;Annu pohled, zdánlivě jdoucí přímo ze&nbsp;srdce.</span></p>
        <p class="chunk" data-nb-ref-number="17" data-nb-words="12" data-nb-chars="71"><span class="idea" data-nb-ref-number="17" id="idea17" data-nb-words="12" data-nb-chars="71">„Ano, netušila jsem, že&nbsp;je&nbsp;to&nbsp;tak rozčilující,“ řekla Anna s&nbsp;uzarděním.</span></p>
        <p class="chunk" data-nb-ref-number="18" data-nb-words="11" data-nb-chars="58"><span class="idea" data-nb-ref-number="18" id="idea18" data-nb-words="11" data-nb-chars="58">V&nbsp;té chvíli se&nbsp;společnost zvedla a&nbsp;chystala se&nbsp;na&nbsp;zahradu.</span></p>
        <p class="chunk" data-nb-ref-number="19" data-nb-words="20" data-nb-chars="110"><span class="idea" data-nb-ref-number="19" id="idea19" data-nb-words="20" data-nb-chars="110">„Já nepůjdu,“ řekla Líza a&nbsp;s&nbsp;úsměvem se&nbsp;posadila k&nbsp;Anně. „Že taky nepůjdete? Že&nbsp;ten kroket může někoho bavit!“</span></p>
        <p class="chunk" data-nb-ref-number="20" data-nb-words="5" data-nb-chars="31"><span class="idea" data-nb-ref-number="20" id="idea20" data-nb-words="5" data-nb-chars="31">„Ne, hraju ráda,“ pravila Anna.</span></p>
        <p class="chunk" data-nb-ref-number="21" data-nb-words="23" data-nb-chars="115"><span class="idea" data-nb-ref-number="21" id="idea21" data-nb-words="23" data-nb-chars="115">„Řekněte, jak to&nbsp;děláte, že&nbsp;se&nbsp;nenudíte? Člověk se&nbsp;na&nbsp;vás podívá, a&nbsp;hned je&nbsp;mu&nbsp;veselo. Vy&nbsp;žijete, ale já&nbsp;se&nbsp;nudím.“</span></p>
        <p class="chunk" data-nb-ref-number="22" data-nb-words="15" data-nb-chars="93"><span class="idea" data-nb-ref-number="22" id="idea22" data-nb-words="15" data-nb-chars="93">„Jak to, že&nbsp;se&nbsp;nudíte? Vaše společnost je&nbsp;přece nejveselejší v&nbsp;celém Petrohradě,“ řekla Anna.</span></p>
        <p class="chunk" data-nb-ref-number="23" data-nb-words="23" data-nb-chars="134"><span class="idea" data-nb-ref-number="23" id="idea23" data-nb-words="23" data-nb-chars="134">„Možná že&nbsp;se&nbsp;lidé nepatřící do&nbsp;naší společnosti nudí ještě víc. Jenže my, aspoň já&nbsp;určitě, se&nbsp;nebavíme, ale hrozně, hrozně se&nbsp;nudíme.“</span></p>
        <p class="chunk" data-nb-ref-number="24" data-nb-words="18" data-nb-chars="100"><span class="idea" data-nb-ref-number="24" id="idea24" data-nb-words="18" data-nb-chars="100">Sapfó si&nbsp;zapálila cigaretu a&nbsp;odešla s&nbsp;oběma mladými pány na&nbsp;zahradu. Betsy a&nbsp;Stremov zůstali u&nbsp;čaje.</span></p>
        <p class="chunk" data-nb-ref-number="25" data-nb-words="14" data-nb-chars="87"><span class="idea" data-nb-ref-number="25" id="idea25" data-nb-words="14" data-nb-chars="87">„Cože, nudíte se?“ poznamenala Betsy. „Sapfó říká, že&nbsp;se&nbsp;u&nbsp;vás včera náramně pobavili.“</span></p>
        <p class="chunk" data-nb-ref-number="26" data-nb-words="79" data-nb-chars="446"><span class="idea" data-nb-ref-number="26" id="idea26" data-nb-words="79" data-nb-chars="446">„Ach, to&nbsp;vám byla nuda!“ odvětila Líza Merkalovová. „Jeli jsme po&nbsp;dostizích všichni ke&nbsp;mně. A&nbsp;pořád a&nbsp;pořád stejní lidé! Věčně jedno a&nbsp;totéž. Celý večer jsme se&nbsp;provalovali na&nbsp;pohovkách. Copak je&nbsp;to&nbsp;nějaká zábava? Ne, jak to&nbsp;děláte, abyste neměla dlouhou chvíli?“ opět se&nbsp;obrátila k&nbsp;Anně. „Stačí se&nbsp;na&nbsp;vás podívat a&nbsp;člověk hned vidí, že&nbsp;má&nbsp;před sebou ženu, která může být šťastná nebo nešťastná, ale rozhodně se&nbsp;nenudí. Poučte mě, jak to&nbsp;děláte.“</span></p>
        <p class="chunk" data-nb-ref-number="27" data-nb-words="10" data-nb-chars="70"><span class="idea" data-nb-ref-number="27" id="idea27" data-nb-words="10" data-nb-chars="70">„Nijak,“ odpověděla Anna a&nbsp;začervenala se&nbsp;při těch dotěrných otázkách.</span></p>
        <p class="chunk" data-nb-ref-number="28" data-nb-words="9" data-nb-chars="55"><span class="idea" data-nb-ref-number="28" id="idea28" data-nb-words="9" data-nb-chars="55">„To je&nbsp;nejlepší způsob,“ vložil se&nbsp;do&nbsp;rozmluvy Stremov.</span></p>
        <p class="chunk" data-nb-ref-number="29" data-nb-words="52" data-nb-chars="348"><span class="idea" data-nb-ref-number="29" id="idea29" data-nb-words="52" data-nb-chars="348">Stremov byl prošedivělý padesátník, dosud svěží, velmi nehezký, ale měl charakterní, inteligentní obličej. Líza Merkalovová byla neteř jeho choti a&nbsp;on s&nbsp;ní trávil všechen volný čas. Když se&nbsp;tento odpůrce Alexeje Alexandroviče setkal s&nbsp;Annou Kareninovou, tu&nbsp;jako člověk společensky vybroušený a&nbsp;moudrý hleděl být k&nbsp;ženě svého soupeře zvlášť laskavý.</span></p>
        <p class="chunk" data-nb-ref-number="30" data-nb-words="46" data-nb-chars="290"><span class="idea" data-nb-ref-number="30" id="idea30" data-nb-words="46" data-nb-chars="290">„Nijak,“ opakoval s&nbsp;jemným úsměvem, „to je&nbsp;nejlepší prostředek. Říkám vám dávno,“ obrátil se&nbsp;k&nbsp;Líze Merkalovové, „abyste neměla dlouhou chvíli, nesmíte na&nbsp;to&nbsp;myslit, že&nbsp;ji&nbsp;budete mít. Podobně jako se&nbsp;nesmíme bát, že&nbsp;neusneme, když se&nbsp;bojíme nespavosti. Totéž vám teď řekla Anna Arkaďjevna.“</span></p>
        <p class="chunk" data-nb-ref-number="31" data-nb-words="20" data-nb-chars="111"><span class="idea" data-nb-ref-number="31" id="idea31" data-nb-words="20" data-nb-chars="111">„Byla bych velmi ráda, kdybych to&nbsp;byla řekla, protože je&nbsp;to&nbsp;moudré a&nbsp;taky je&nbsp;to&nbsp;pravda,“ úsměvně podotkla Anna.</span></p>
        <p class="chunk" data-nb-ref-number="32" data-nb-words="13" data-nb-chars="74"><span class="idea" data-nb-ref-number="32" id="idea32" data-nb-words="13" data-nb-chars="74">„Ne, ale povězte mi, proč člověk nemůže usnout ani se&nbsp;nemůže zbavit nudy?“</span></p>
        <p class="chunk" data-nb-ref-number="33" data-nb-words="15" data-nb-chars="102"><span class="idea" data-nb-ref-number="33" id="idea33" data-nb-words="15" data-nb-chars="102">„Abychom mohli usnout, musíme trochu pracovat, a&nbsp;chce-li mít někdo dobrou náladu, také musí pracovat.“</span></p>
        <p class="chunk" data-nb-ref-number="34" data-nb-words="17" data-nb-chars="101"><span class="idea" data-nb-ref-number="34" id="idea34" data-nb-words="17" data-nb-chars="101">„Ale co&nbsp;bych pracovala, když o&nbsp;mou práci nikdo nestojí? A&nbsp;schválně se&nbsp;přetvařovat neumím ani nechci.“</span></p>
        <p class="chunk" data-nb-ref-number="35" data-nb-words="15" data-nb-chars="85"><span class="idea" data-nb-ref-number="35" id="idea35" data-nb-words="15" data-nb-chars="85">„Jste nenapravitelná,“ řekl Stremov, aniž se&nbsp;na&nbsp;ni&nbsp;podíval, a&nbsp;opět se&nbsp;obrátil k&nbsp;Anně.</span></p>
        <p class="chunk" data-nb-ref-number="36" data-nb-words="51" data-nb-chars="279"><span class="idea" data-nb-ref-number="36" id="idea36" data-nb-words="51" data-nb-chars="279">Poněvadž se&nbsp;s&nbsp;Annou málo stýkal, nemohl jí&nbsp;říci nic než konvenční fráze, avšak vyslovoval ty&nbsp;fráze o&nbsp;tom, kdy Anna odjíždí do&nbsp;Petrohradu, o&nbsp;tom, jak ji&nbsp;má&nbsp;hraběnka Lydie Ivanovna ráda, s&nbsp;výrazem, který svědčil, že&nbsp;si&nbsp;z&nbsp;duše přeje být příjemný a&nbsp;prokázat jí&nbsp;svou úctu, ne-li více.</span></p>
        <p class="chunk" data-nb-ref-number="37" data-nb-words="10" data-nb-chars="65"><span class="idea" data-nb-ref-number="37" id="idea37" data-nb-words="10" data-nb-chars="65">Přišel Tuškevič a&nbsp;oznámil, že&nbsp;celá společnost čeká na&nbsp;spoluhráče.</span></p>
        <p class="chunk" data-nb-ref-number="38" data-nb-words="19" data-nb-chars="121"><span class="idea" data-nb-ref-number="38" id="idea38" data-nb-words="19" data-nb-chars="121">„Ne, ne, ještě nechoďte, prosím,“ žadonila Líza Merkalovová, když se&nbsp;dověděla, že&nbsp;Anna odjíždí. Stremov se&nbsp;k&nbsp;ní připojil.</span></p>
        <p class="chunk" data-nb-ref-number="39" data-nb-words="32" data-nb-chars="207"><span class="idea" data-nb-ref-number="39" id="idea39" data-nb-words="32" data-nb-chars="207">„Je to&nbsp;příliš velký kontrast,“ pravil, „jet z&nbsp;této společnosti k&nbsp;staré paní Wredové. A&nbsp;kromě toho jí&nbsp;poskytnete příležitost k&nbsp;pomluvám, ale tady vzbudíte jiné, zcela opačné, nejkrásnější city,“ domlouval jí.</span></p>
        <p class="chunk" data-nb-ref-number="40" data-nb-words="81" data-nb-chars="498"><span class="idea" data-nb-ref-number="40" id="idea40" data-nb-words="81" data-nb-chars="498">Anna se&nbsp;na&nbsp;okamžik zamyslila a&nbsp;váhala. Lichotivé řeči toho moudrého muže, naivní dětinské sympatie, které jí&nbsp;projevovala Líza Merkalovová, i&nbsp;celé známé velkosvětské prostředí&nbsp;– to&nbsp;vše bylo tak lehké, ale před sebou měla takové těžkosti, že&nbsp;chvilku váhala, zda by&nbsp;neměla zůstat, oddálit trapnou chvíli vážné rozmluvy. Ale vzpomněla si, co&nbsp;ji&nbsp;doma čeká, jestliže se&nbsp;nerozhodne, vzpomněla si&nbsp;na&nbsp;ten pohyb, kdy se&nbsp;chytila oběma rukama za&nbsp;vlasy, pohyb i&nbsp;ve vzpomínkách strašný, a&nbsp;rozloučila se&nbsp;a&nbsp;odjela.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_096.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>