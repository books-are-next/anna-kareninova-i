<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="V">
    <meta name="apple-mobile-web-app-capable" content="yes">
    <title>V • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_010.html">
    <link rel="next" href="./anna_karenina_012.html">
    <meta name="nb-order" content="10">
    <link rel="self" href="anna_karenina_011.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="2407" data-nb-chars="14551" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">V</span></h1>
        <p class="chunk" data-nb-ref-number="2" data-nb-words="110" data-nb-chars="727"><span class="idea" data-nb-ref-number="2" id="idea2" data-nb-words="110" data-nb-chars="727">Stěpan Arkaďjič se&nbsp;ve&nbsp;škole dobře učil, neboť byl velmi nadaný, ale přitom byl lenoch a&nbsp;nezbeda, takže se&nbsp;octl mezi posledními. Ale přes svůj věčně hýřivý život, nižší hodnosti a&nbsp;poměrně mladá léta měl významné, dobře placené místo přednosty v&nbsp;jednom moskevském úřadě. Dostal je&nbsp;prostřednictvím manžela své sestry Anny, Alexeje Alexandroviče Karenina, zastávajícího jedno z&nbsp;nejdůležitějších míst na&nbsp;ministerstvu, jemuž úřad podléhal; ale kdyby je&nbsp;byl Karenin šva­grovi neopatřil, mohla zasáhnout spousta jiných osob, bratří, sester, bratranců, sestřenic, strýců i&nbsp;tet, a&nbsp;Stiva Oblonskij by&nbsp;byl dostal toto či&nbsp;podobné místo s&nbsp;šesti tisíci služného, které potřeboval, neboť byl na&nbsp;tom zle, přestože jeho žena měla slušný majetek.</span></p>
        <p class="chunk" data-nb-ref-number="3" data-nb-words="134" data-nb-chars="848"><span class="idea" data-nb-ref-number="3" id="idea3" data-nb-words="134" data-nb-chars="848">Polovinu Moskvy tvořili příbuzní a&nbsp;přátelé Stěpana Arkaďjiče. Narodil se&nbsp;mezi lidmi, kteří byli nebo se&nbsp;stali mocnými tohoto světa. Třetina nejvyšších státních úředníků, starých pánů, byla přáteli jeho otce a&nbsp;pamatovali Stivu ještě v&nbsp;kolébce. Druhá třetina si&nbsp;s&nbsp;ním tykala a&nbsp;třetí byli jeho dobří známí. Dárci pozemských rozkoší v&nbsp;podobě míst, důchodů, koncesí aj. byli tudíž sami jeho přátelé a&nbsp;nemohli vlastního člověka přehlédnout. A&nbsp;Oblonskij se&nbsp;nemusel příliš namáhat, aby získal výnosné místo. Stačilo nebýt odmítavý, nezávidět, nehádat se, nebýt urážlivý, což při své vrozené dobrotě ani nikdy nedělal. Bylo by&nbsp;mu&nbsp;k&nbsp;smíchu, kdyby mu&nbsp;někdo řekl, že&nbsp;nedostane místo s&nbsp;takovým služným, jaké potřebuje, tím spíš, že&nbsp;ani nežádal nic kromobyčejného. Chtěl jen to, co&nbsp;měli jeho vrstevníci, a&nbsp;vykonávat takový úřad mohl stejně dobře jako každý jiný.</span></p>
        <p class="chunk" data-nb-ref-number="4" data-nb-words="99" data-nb-chars="582"><span class="idea" data-nb-ref-number="4" id="idea4" data-nb-words="99" data-nb-chars="582">Všichni známí měli Stěpana Arkaďjiče v&nbsp;oblibě pro jeho dobrou, veselou povahu a&nbsp;nespornou poctivost, a&nbsp;zároveň měl v&nbsp;sobě, ve&nbsp;svém hezkém, příjemném zevnějšku, v&nbsp;jiskrných očích, černém obočí, vlasech i&nbsp;v&nbsp;bílém a&nbsp;růžolícím obličeji cosi, co&nbsp;přímo fyzicky budilo náklonnost a&nbsp;veselost v&nbsp;lidech, kteří se&nbsp;s&nbsp;ním stýkali. „Ale! Stiva! Oblonskij! Tu&nbsp;ho&nbsp;máme!“ říkalo se&nbsp;s&nbsp;radostným úsměvem téměř vždy, jakmile se&nbsp;objevil. I&nbsp;když se&nbsp;někdy stávalo, že&nbsp;mezi řečí vyšlo najevo, že&nbsp;se&nbsp;vlastně nic tak radostného neděje, už&nbsp;druhý či&nbsp;třetí den se&nbsp;všichni těšili ze&nbsp;shledání s&nbsp;ním docela stejně.</span></p>
        <p class="chunk" data-nb-ref-number="5" data-nb-words="110" data-nb-chars="643"><span class="idea" data-nb-ref-number="5" id="idea5" data-nb-words="110" data-nb-chars="643">Za&nbsp;tři roky, co&nbsp;byl Oblonskij přednostou v&nbsp;onom moskevském úřadě, si&nbsp;získal nejen lásku, ale i&nbsp;úctu kolegů, podřízených, představených a&nbsp;všech, kdo s&nbsp;ním měli nějaké jednání. K&nbsp;hlavním vlastnostem, jimiž si&nbsp;získal v&nbsp;úřadě všeobecnou vážnost, patřila za&nbsp;prvé nesmírná shovívavost k&nbsp;lidem, která pramenila z&nbsp;toho, že&nbsp;si&nbsp;byl vědom vlastních chyb; za&nbsp;druhé dokonalá liberálnost, nebyla však vyčtena z&nbsp;novin, ale měl ji&nbsp;v&nbsp;krvi, a&nbsp;proto se&nbsp;choval naprosto stejně ke&nbsp;všem lidem bez rozdílu stavu a&nbsp;povolání; a&nbsp;za třetí&nbsp;– a&nbsp;to především&nbsp;– to&nbsp;byla naprostá lhostejnost k&nbsp;činnosti, kterou se&nbsp;zabýval, takže se&nbsp;nikdy nedal strhnout a&nbsp;nedopouštěl se&nbsp;chyb.</span></p>
        <p class="chunk" data-nb-ref-number="6" data-nb-words="112" data-nb-chars="683"><span class="idea" data-nb-ref-number="6" id="idea6" data-nb-words="112" data-nb-chars="683">Dojel k&nbsp;úřední budově, v&nbsp;doprovodu uctivého sluhy, který za&nbsp;ním nesl aktovku, se&nbsp;odebral do&nbsp;své malé pracovny, oblékl si&nbsp;uniformu a&nbsp;vstoupil do&nbsp;dvorany. Všichni písaři a&nbsp;úředníci vstali a&nbsp;vesele a&nbsp;uctivě zdravili. Stěpan Arkaďjič šel jako vždy rychle na&nbsp;své místo, stiskl ruce přítomným členům rady a&nbsp;posadil se. Zavtipkoval a&nbsp;prohodil tu&nbsp;i&nbsp;tam pár slov, přesně tolik, nakolik to&nbsp;bylo vhodné, a&nbsp;dal se&nbsp;do&nbsp;práce. Nikdo neuměl lépe než on&nbsp;najít onu správnou dávku volnosti, prostoty i&nbsp;oficiálnosti, které je&nbsp;zapotřebí k&nbsp;příjemnému úřadování. Tajemník přišel se&nbsp;spisy vesele a&nbsp;uctivě jako všichni v&nbsp;úřadě Stěpana Arkaďjiče a&nbsp;pravil familiárním, liberálním tónem, který Oblonskij zavedl:</span></p>
        <p class="chunk" data-nb-ref-number="7" data-nb-words="13" data-nb-chars="81"><span class="idea" data-nb-ref-number="7" id="idea7" data-nb-words="13" data-nb-chars="81">„Přece jsme vymámili to&nbsp;hlášení z&nbsp;penzské guberniální správy. Račte, tady je&nbsp;to…“</span></p>
        <p class="chunk" data-nb-ref-number="8" data-nb-words="16" data-nb-chars="107"><span class="idea" data-nb-ref-number="8" id="idea8" data-nb-words="16" data-nb-chars="107">„Tak konečně přišlo?“ řekl Oblonskij a&nbsp;založil si&nbsp;listinu prstem. „Prosím, pánové…“ A&nbsp;úřední hodiny začaly.</span></p>
        <p class="chunk" data-nb-ref-number="9" data-nb-words="50" data-nb-chars="294"><span class="idea" data-nb-ref-number="9" id="idea9" data-nb-words="50" data-nb-chars="294">Kdyby tak věděli, myslil si, zatímco se&nbsp;skloněnou hlavou poslouchal hlášení a&nbsp;významně se&nbsp;při tom tvářil, kdyby tak věděli, jaký provinilý chlapeček byl před půlhodinou jejich předseda! A&nbsp;při četbě hlášení mu&nbsp;oči jen hrály. Úřední hodiny měly trvat až&nbsp;do&nbsp;dvou a&nbsp;ve dvě byla přestávka a&nbsp;svačina.</span></p>
        <p class="chunk" data-nb-ref-number="10" data-nb-words="43" data-nb-chars="276"><span class="idea" data-nb-ref-number="10" id="idea10" data-nb-words="43" data-nb-chars="276">Ještě nebyly dvě, když se&nbsp;velké skleněné dveře otevřely a&nbsp;kdosi vstoupil. Všichni členové, sedící pod mocnářovou podobiznou a&nbsp;za jehlanem se&nbsp;státním znakem, se&nbsp;otočili ke&nbsp;dveřím, potěšeni vítaným rozptýlením. Ale sluha stojící u&nbsp;dveří návštěvníka hned vykázal a&nbsp;zavřel za&nbsp;ním.</span></p>
        <p class="chunk" data-nb-ref-number="11" data-nb-words="36" data-nb-chars="221"><span class="idea" data-nb-ref-number="11" id="idea11" data-nb-words="36" data-nb-chars="221">Když byl spis dočten, Oblonskij vstal, protáhl se, v&nbsp;duchu liberalismu své doby si&nbsp;vytáhl cigaretu už&nbsp;ve&nbsp;dvoraně a&nbsp;zamířil do&nbsp;pracovny. Dva kolegové, Nikitin, starý úředník tělem duší, a&nbsp;kammerjunker<sup id="fnref:1"><a href="#fn:1" class="footnote-ref" role="doc-noteref">1</a></sup> Griněvič, šli s&nbsp;ním.</span></p>
        <p class="chunk" data-nb-ref-number="12" data-nb-words="7" data-nb-chars="45"><span class="idea" data-nb-ref-number="12" id="idea12" data-nb-words="7" data-nb-chars="45">„Dost času po&nbsp;svačině,“ řekl Stěpan Arkaďjič.</span></p>
        <p class="chunk" data-nb-ref-number="13" data-nb-words="4" data-nb-chars="27"><span class="idea" data-nb-ref-number="13" id="idea13" data-nb-words="4" data-nb-chars="27">„Bodejť!“ ozval se&nbsp;Nikitin.</span></p>
        <p class="chunk" data-nb-ref-number="14" data-nb-words="15" data-nb-chars="99"><span class="idea" data-nb-ref-number="14" id="idea14" data-nb-words="15" data-nb-chars="99">„Ten Fomin ale musí být prohnaný chlap,“ řekl Griněvič o&nbsp;jednom z&nbsp;účastníků projednávaného případu.</span></p>
        <p class="chunk" data-nb-ref-number="15" data-nb-words="21" data-nb-chars="138"><span class="idea" data-nb-ref-number="15" id="idea15" data-nb-words="21" data-nb-chars="138">Stěpan Arkaďjič se&nbsp;po&nbsp;těch slovech zakabonil, aby dal na&nbsp;srozuměnou, že&nbsp;není vhodné tvořit si&nbsp;úsudek předčasně, a&nbsp;Griněvičovi neodpověděl.</span></p>
        <p class="chunk" data-nb-ref-number="16" data-nb-words="7" data-nb-chars="40"><span class="idea" data-nb-ref-number="16" id="idea16" data-nb-words="7" data-nb-chars="40">„Kdo to&nbsp;chtěl dovnitř?“ zeptal se&nbsp;sluhy.</span></p>
        <p class="chunk" data-nb-ref-number="17" data-nb-words="23" data-nb-chars="126"><span class="idea" data-nb-ref-number="17" id="idea17" data-nb-words="23" data-nb-chars="126">„Nějaký pán, Vaše Excelence, sem vlezl bez dovolení, jen jsem se&nbsp;otočil. Ptal se&nbsp;po&nbsp;vás. Říkal jsem mu, až&nbsp;páni odejdou, tak…“</span></p>
        <p class="chunk" data-nb-ref-number="18" data-nb-words="2" data-nb-chars="9"><span class="idea" data-nb-ref-number="18" id="idea18" data-nb-words="2" data-nb-chars="9">„Kde je?“</span></p>
        <p class="chunk" data-nb-ref-number="19" data-nb-words="58" data-nb-chars="358"><span class="idea" data-nb-ref-number="19" id="idea19" data-nb-words="58" data-nb-chars="358">„Asi šel do&nbsp;předsíně, prve pořád chodil tady. Tamhle je.“ Sluha ukázal na&nbsp;statného, ramenatého muže s&nbsp;kadeřavým vousem. Muž si&nbsp;ani nesundal beranici a&nbsp;rychle a&nbsp;mrštně běžel po&nbsp;vyšlapaných kamenných schodech nahoru. Vyzáblý úředník s&nbsp;aktovkou, který šel dolů, zůstal na&nbsp;chvilku stát, káravě se&nbsp;podíval běžícímu muži na&nbsp;nohy a&nbsp;pak tázavě pohlédl na&nbsp;Oblonského.</span></p>
        <p class="chunk" data-nb-ref-number="20" data-nb-words="20" data-nb-chars="140"><span class="idea" data-nb-ref-number="20" id="idea20" data-nb-words="20" data-nb-chars="140">Stěpan Arkaďjič stál pod schodištěm. Jeho dobrácká zářící tvář nad vyšívaným límcem uniformy se&nbsp;rozzářila ještě víc, když poznal příchozího.</span></p>
        <p class="chunk" data-nb-ref-number="21" data-nb-words="40" data-nb-chars="243"><span class="idea" data-nb-ref-number="21" id="idea21" data-nb-words="40" data-nb-chars="243">„Vždyť jsem si&nbsp;to&nbsp;myslel! Levine, konečně!“ řekl s&nbsp;přátelským posměškem a&nbsp;měřil si&nbsp;Levina, kráčejícího k&nbsp;němu. „Že se&nbsp;ti&nbsp;neošklivilo jít za&nbsp;mnou do&nbsp;tohohle brlohu?“ Stěpan Arkaďjič se&nbsp;nespokojil stiskem ruky a&nbsp;políbil přítele. „Jsi tu&nbsp;dlouho?“</span></p>
        <p class="chunk" data-nb-ref-number="22" data-nb-words="22" data-nb-chars="131"><span class="idea" data-nb-ref-number="22" id="idea22" data-nb-words="22" data-nb-chars="131">„Teď jsem přijel a&nbsp;měl jsem obrovskou chuť tě&nbsp;vidět,“ odpověděl Levin, nesměle a&nbsp;přitom mrzutě a&nbsp;neklidně se&nbsp;rozhlížeje kolem sebe.</span></p>
        <p class="chunk" data-nb-ref-number="23" data-nb-words="29" data-nb-chars="171"><span class="idea" data-nb-ref-number="23" id="idea23" data-nb-words="29" data-nb-chars="171">„Půjdem do&nbsp;pracovny,“ řekl Stěpan Arkaďjič, neboť už&nbsp;znal samolibou a&nbsp;zatrpklou nesmělost svého přítele. Chytil ho&nbsp;za&nbsp;ruku a&nbsp;táhl za&nbsp;sebou, jako by&nbsp;ho&nbsp;vyváděl z&nbsp;nebezpečí.</span></p>
        <p class="chunk" data-nb-ref-number="24" data-nb-words="118" data-nb-chars="764"><span class="idea" data-nb-ref-number="24" id="idea24" data-nb-words="118" data-nb-chars="764">Stěpan Arkaˇďjič si&nbsp;tykal skoro se&nbsp;všemi známými, se&nbsp;starými pány, šedesátníky, s&nbsp;dvacetiletými chlapci, s&nbsp;herci, s&nbsp;ministry, s&nbsp;obchodníky i&nbsp;s&nbsp;generálpobočníky, takže mnozí, s&nbsp;nimiž si&nbsp;tykal, byli na&nbsp;opačných koncích společenského žebříčku a&nbsp;velmi by&nbsp;se&nbsp;podivili, že&nbsp;mají prostřednictvím Oblonského něco společného. Tykal si&nbsp;s&nbsp;každým, s&nbsp;kým popíjel šampaňské, a&nbsp;šampaňské popíjel s&nbsp;kdekým, a&nbsp;setkával-li se&nbsp;před podřízenými s&nbsp;„trapnými kamarádíčky“, jak říkal svým četným přátelům, dovedl s&nbsp;vrozeným taktem mírnit nemilý dojem, kterým to&nbsp;na&nbsp;podřízené působilo. Levin nebyl „trapný kamarádíček“, ale Oblonskij svým taktem vycítil, že&nbsp;se&nbsp;o&nbsp;něm domnívá, že&nbsp;by&nbsp;možná před podřízenými nerad dával najevo, jak jsou spolu spřáteleni, a&nbsp;proto ho&nbsp;rychle zavedl do&nbsp;pracovny.</span></p>
        <p class="chunk" data-nb-ref-number="25" data-nb-words="211" data-nb-chars="1235"><span class="idea" data-nb-ref-number="25" id="idea25" data-nb-words="211" data-nb-chars="1235">Levin byl skoro stejně starý jako Oblonskij a&nbsp;tykali si&nbsp;nejen proto, že&nbsp;by&nbsp;se&nbsp;spolu napili na&nbsp;bratrství. Levin byl jeho kamarád a&nbsp;druh raného mládí. Měli se&nbsp;rádi přes různost povah a&nbsp;zálib, jako se&nbsp;mají rádi přátelé, kteří se&nbsp;sblížili v&nbsp;raném mládí. Ale jak už&nbsp;to&nbsp;chodívá mezi lidmi, kteří si&nbsp;zvolili různé pole působnosti, i&nbsp;když každý z&nbsp;nich rozumově omlouval působnost druhého, přesto jí&nbsp;v&nbsp;duchu pohrdal. Každý se&nbsp;domníval, že&nbsp;život, který vede on&nbsp;sám, je&nbsp;jedině ten pravý, kdežto život, který vede přítel, je&nbsp;pouhý přízrak. Oblonskij se&nbsp;při pohledu na&nbsp;Levina neubránil mírnému posměšku. Už&nbsp;pokolikáté ho&nbsp;viděl přijíždět do&nbsp;Moskvy z&nbsp;venkova, kde na&nbsp;něčem pracoval, ale na&nbsp;čem vlastně, nemohl Oblonskij nikdy pořádně pochopit ani se&nbsp;o&nbsp;to hrubě nezajímal. Levin pokaždé přijížděl do&nbsp;Moskvy rozčilený, uspěchaný, nesvůj, což ho&nbsp;dráždilo, a&nbsp;povětšině přicházel s&nbsp;nečekaným, zbrusu novým názorem na&nbsp;věci. Stěpan Arkaďjič se&nbsp;tomu smál a&nbsp;líbilo se&nbsp;mu&nbsp;to. Stejně tak i&nbsp;Levin v&nbsp;hloubi duše pohrdal přítelovým životem v&nbsp;městě i&nbsp;jeho zaměstnáním, které pokládal za&nbsp;hloupost, a&nbsp;smál se&nbsp;tomu. Ale rozdíl byl v&nbsp;tom, že&nbsp;Oblonskij dělal, co&nbsp;dělají všichni, a&nbsp;smál se&nbsp;sebevědomě a&nbsp;dobromyslně, kdežto Levinovi sebevědomí chybělo a&nbsp;někdy se&nbsp;i&nbsp;zlobil.</span></p>
        <p class="chunk" data-nb-ref-number="26" data-nb-words="42" data-nb-chars="241"><span class="idea" data-nb-ref-number="26" id="idea26" data-nb-words="42" data-nb-chars="241">„Už jsme tě&nbsp;dávno čekali,“ řekl Oblonskij, když vstoupili do&nbsp;pracovny a&nbsp;pustil Levinovu ruku, dávaje tím jaksi na&nbsp;srozuměnou, že&nbsp;zde už&nbsp;nebezpečí nehrozí. „Jsem moc a&nbsp;moc rád, že&nbsp;tě&nbsp;vidím,“ pokračoval. „Co děláš? Jak se&nbsp;máš? Kdy jsi přijel?“</span></p>
        <p class="chunk" data-nb-ref-number="27" data-nb-words="56" data-nb-chars="351"><span class="idea" data-nb-ref-number="27" id="idea27" data-nb-words="56" data-nb-chars="351">Levin mlčel, jen si&nbsp;prohlížel neznámé tváře dvou kolegů Oblonského a&nbsp;zejména se&nbsp;díval na&nbsp;ruku elegantnímu Griněvičovi, který měl tak bílé dlouhé prsty, tak dlouhé, žluté, zahnuté nehty a&nbsp;tak obrovské, lesklé manžetové knoflíčky, že&nbsp;ty&nbsp;ruce zřejmě upoutávaly cele jeho pozornost a&nbsp;zbavovaly ho&nbsp;volnosti myšlení. Oblonskij si&nbsp;toho hned všiml a&nbsp;usmál se.</span></p>
        <p class="chunk" data-nb-ref-number="28" data-nb-words="45" data-nb-chars="330"><span class="idea" data-nb-ref-number="28" id="idea28" data-nb-words="45" data-nb-chars="330">„Ach ano, dovolte, abych vás seznámil,“ řekl. „Moji kolegové, Filip Ivanyč Nikitin, Michail Stanislavovič Griněvič.“ Pak se&nbsp;obrátil k&nbsp;Levinovi. „Regionální pracovník, nový člověk v&nbsp;samosprávě, borec vzpírající jednou rukou pět pudů<sup id="fnref:2"><a href="#fn:2" class="footnote-ref" role="doc-noteref">2</a></sup>, chovatel dobytka, lovec a&nbsp;můj přítel Konstantin Dmitrič Levin, bratr Sergeje Ivanyče Koznyšova.“</span></p>
        <p class="chunk" data-nb-ref-number="29" data-nb-words="5" data-nb-chars="26"><span class="idea" data-nb-ref-number="29" id="idea29" data-nb-words="5" data-nb-chars="26">„Těší mě,“ řekl starý pán.</span></p>
        <p class="chunk" data-nb-ref-number="30" data-nb-words="18" data-nb-chars="104"><span class="idea" data-nb-ref-number="30" id="idea30" data-nb-words="18" data-nb-chars="104">„Mám čest znát se&nbsp;s&nbsp;vaším panem bratrem,“ řekl Griněvič a&nbsp;podával Levinovi jemnou ruku s&nbsp;dlouhými nehty.</span></p>
        <p class="chunk" data-nb-ref-number="31" data-nb-words="45" data-nb-chars="287"><span class="idea" data-nb-ref-number="31" id="idea31" data-nb-words="45" data-nb-chars="287">Levin se&nbsp;zakabonil, chladně stiskl podanou ruku a&nbsp;honem se&nbsp;obrátil k&nbsp;Oblonskému. Ačkoli měl svého nevlastního bratra, spisovatele známého po&nbsp;celém Rusku, ve&nbsp;velké úctě, přece nemohl vystát, když k&nbsp;němu někdo mluvil ne&nbsp;jako ke&nbsp;Konstantinu Levinovi, ale jako k&nbsp;bratrovi slavného Koznyšova.</span></p>
        <p class="chunk" data-nb-ref-number="32" data-nb-words="18" data-nb-chars="106"><span class="idea" data-nb-ref-number="32" id="idea32" data-nb-words="18" data-nb-chars="106">„Ne, už&nbsp;nejsem regionální pracovník. Pohádal jsem se&nbsp;se&nbsp;všemi a&nbsp;už nejezdím do&nbsp;schůzí,“ řekl k&nbsp;Oblonskému.</span></p>
        <p class="chunk" data-nb-ref-number="33" data-nb-words="11" data-nb-chars="63"><span class="idea" data-nb-ref-number="33" id="idea33" data-nb-words="11" data-nb-chars="63">„To tedy brzo!“ s&nbsp;úsměvem pravil Oblonskij. „Ale jak to? Proč?“</span></p>
        <p class="chunk" data-nb-ref-number="34" data-nb-words="104" data-nb-chars="613"><span class="idea" data-nb-ref-number="34" id="idea34" data-nb-words="104" data-nb-chars="613">„To je&nbsp;dlouhá historie. Někdy ti&nbsp;to&nbsp;povím,“ řekl Levin, ale už&nbsp;se&nbsp;dal do&nbsp;vyprávění. „Inu, krátce řečeno jsem nabyl přesvědčení, že&nbsp;žádná regionální činnost neexistuje a&nbsp;nemůže existovat,“ začal, jako by&nbsp;ho&nbsp;byl někdo z&nbsp;přítomných urazil, „na jedné straně jsou to&nbsp;hračičky, hrají si&nbsp;tam na&nbsp;parlament a&nbsp;já nejsem ani dost mladý, ani dost starý, abych si&nbsp;hrál. A&nbsp;na druhé (zajíkl se) straně je&nbsp;to&nbsp;pro koterii<sup id="fnref:3"><a href="#fn:3" class="footnote-ref" role="doc-noteref">3</a></sup> z&nbsp;okresu prostředek, jak vytloukat těžké peníze. Dřív to&nbsp;bývalo poručenství, soudy, a&nbsp;teď máme samosprávu. Nejde o&nbsp;úplatky, ale o&nbsp;nezasloužené platy,“ mluvil vášnivě, jako by&nbsp;mu&nbsp;někdo z&nbsp;přítomných odporoval.</span></p>
        <p class="chunk" data-nb-ref-number="35" data-nb-words="19" data-nb-chars="110"><span class="idea" data-nb-ref-number="35" id="idea35" data-nb-words="19" data-nb-chars="110">„Ale! Vidím, že&nbsp;už&nbsp;jsi zas v&nbsp;nové fázi, tentokrát konzervativní,“ ozval se&nbsp;Stěpan Arkaďjič. „Ale to&nbsp;až&nbsp;potom.“</span></p>
        <p class="chunk" data-nb-ref-number="36" data-nb-words="18" data-nb-chars="109"><span class="idea" data-nb-ref-number="36" id="idea36" data-nb-words="18" data-nb-chars="109">„Ano, až&nbsp;potom. Ale musel jsem se&nbsp;s&nbsp;tebou setkat,“ řekl Levin, upíraje nenávistný pohled na&nbsp;Griněvičovu ruku.</span></p>
        <p class="chunk" data-nb-ref-number="37" data-nb-words="3" data-nb-chars="21"><span class="idea" data-nb-ref-number="37" id="idea37" data-nb-words="3" data-nb-chars="21">Oblonskij se&nbsp;pousmál.</span></p>
        <p class="chunk" data-nb-ref-number="38" data-nb-words="31" data-nb-chars="175"><span class="idea" data-nb-ref-number="38" id="idea38" data-nb-words="31" data-nb-chars="175">„Jak to, říkal jsi mi, že&nbsp;už&nbsp;se&nbsp;nikdy nebudeš oblékat podle evropské módy.“ Prohlížel si&nbsp;jeho nové šaty, zřejmě od&nbsp;francouzského krejčího. „Už je&nbsp;to&nbsp;tak, vidím to. Nová fáze.“</span></p>
        <p class="chunk" data-nb-ref-number="39" data-nb-words="64" data-nb-chars="367"><span class="idea" data-nb-ref-number="39" id="idea39" data-nb-words="64" data-nb-chars="367">Levin se&nbsp;najednou začervenal, ale ne&nbsp;jako se&nbsp;červenají dospělí, totiž nepatrně, že&nbsp;to&nbsp;ani sami nepozorují, nýbrž jako se&nbsp;červenají malí chlapci, kteří tuší, že&nbsp;jsou ve&nbsp;svém ostychu směšní, a&nbsp;proto se&nbsp;stydí a&nbsp;červenají se&nbsp;ještě víc, divže jim není do&nbsp;pláče. A&nbsp;bylo tak zvláštní, když ten moudrý, mužný obličej vypadal tak dětsky, že&nbsp;se&nbsp;Oblonskij na&nbsp;něho přestal dívat.</span></p>
        <p class="chunk" data-nb-ref-number="40" data-nb-words="12" data-nb-chars="68"><span class="idea" data-nb-ref-number="40" id="idea40" data-nb-words="12" data-nb-chars="68">„Ale kde se&nbsp;sejdem? Moc bych s&nbsp;tebou potřeboval mluvit,“ řekl Levin.</span></p>
        <p class="chunk" data-nb-ref-number="41" data-nb-words="3" data-nb-chars="22"><span class="idea" data-nb-ref-number="41" id="idea41" data-nb-words="3" data-nb-chars="22">Oblonskij se&nbsp;zamyslil.</span></p>
        <p class="chunk" data-nb-ref-number="42" data-nb-words="15" data-nb-chars="77"><span class="idea" data-nb-ref-number="42" id="idea42" data-nb-words="15" data-nb-chars="77">„Víš co, pojedem ke&nbsp;Gurinovi na&nbsp;svačinu a&nbsp;tam si&nbsp;pohovoříme. Do&nbsp;tří mám čas.“</span></p>
        <p class="chunk" data-nb-ref-number="43" data-nb-words="11" data-nb-chars="70"><span class="idea" data-nb-ref-number="43" id="idea43" data-nb-words="11" data-nb-chars="70">„Ne,“ ozval se&nbsp;Levin po&nbsp;chvilce přemýšlení, „ještě mám nějakou cestu.“</span></p>
        <p class="chunk" data-nb-ref-number="44" data-nb-words="6" data-nb-chars="35"><span class="idea" data-nb-ref-number="44" id="idea44" data-nb-words="6" data-nb-chars="35">„Tak dobře, půjdeme spolu na&nbsp;oběd.“</span></p>
        <p class="chunk" data-nb-ref-number="45" data-nb-words="19" data-nb-chars="95"><span class="idea" data-nb-ref-number="45" id="idea45" data-nb-words="19" data-nb-chars="95">„Na oběd? Ale mně o&nbsp;nic nejde, jenom bych ti&nbsp;rád řekl pár slov, a&nbsp;popovídat si&nbsp;můžeme později.“</span></p>
        <p class="chunk" data-nb-ref-number="46" data-nb-words="13" data-nb-chars="62"><span class="idea" data-nb-ref-number="46" id="idea46" data-nb-words="13" data-nb-chars="62">„Tak mi&nbsp;řekni těch pár slov hned teď a&nbsp;u&nbsp;oběda si&nbsp;pohovoříme.“</span></p>
        <p class="chunk" data-nb-ref-number="47" data-nb-words="25" data-nb-chars="162"><span class="idea" data-nb-ref-number="47" id="idea47" data-nb-words="25" data-nb-chars="162">„Těch pár slov…,“ začal Levin. „Ale vlastně o&nbsp;nic nejde.“ Najednou se&nbsp;zatvářil zlostně, jak se&nbsp;snažil překonat ostych. „Co dělají Ščerbackých? Všecko při starém?“</span></p>
        <p class="chunk" data-nb-ref-number="48" data-nb-words="21" data-nb-chars="117"><span class="idea" data-nb-ref-number="48" id="idea48" data-nb-words="21" data-nb-chars="117">Oblonskij věděl už&nbsp;dávno, že&nbsp;Levin je&nbsp;zamilován do&nbsp;jeho švagrové Kitty, a&nbsp;proto se&nbsp;pousmál a&nbsp;oči mu&nbsp;vesele zablýskly.</span></p>
        <p class="chunk" data-nb-ref-number="49" data-nb-words="14" data-nb-chars="85"><span class="idea" data-nb-ref-number="49" id="idea49" data-nb-words="14" data-nb-chars="85">„Říkáš pár slov, ale já&nbsp;ti&nbsp;tak stručně odpovědět nemohu, protože… Promiň na&nbsp;okamžik.“</span></p>
        <p class="chunk" data-nb-ref-number="50" data-nb-words="49" data-nb-chars="304"><span class="idea" data-nb-ref-number="50" id="idea50" data-nb-words="49" data-nb-chars="304">Vstoupil tajemník, chovající se&nbsp;s&nbsp;familiární uctivostí a&nbsp;s&nbsp;jistým, všem tajemníkům společným, skromným vědomím, že&nbsp;se&nbsp;v&nbsp;úředních věcech vyzná lépe nežli šéf, přistoupil s&nbsp;akty k&nbsp;Oblonskému a&nbsp;začal mu&nbsp;pod rouškou dotazu vykládat nějakou nesnáz. Oblonskij ho&nbsp;ani nenechal domluvit a&nbsp;jemně ho&nbsp;vzal za&nbsp;rukáv.</span></p>
        <p class="chunk" data-nb-ref-number="51" data-nb-words="31" data-nb-chars="192"><span class="idea" data-nb-ref-number="51" id="idea51" data-nb-words="31" data-nb-chars="192">„Ne, radši to&nbsp;udělejte, jak jsem říkal,“ pravil, výtku zmírnil úsměvem, a&nbsp;když stručně vyložil, jak se&nbsp;dívá na&nbsp;věc, odsunul akta a&nbsp;řekl: „Takhle to&nbsp;udělejte. Takhle, prosím, Zachare Nikitiči.“</span></p>
        <p class="chunk" data-nb-ref-number="52" data-nb-words="27" data-nb-chars="160"><span class="idea" data-nb-ref-number="52" id="idea52" data-nb-words="27" data-nb-chars="160">Tajemník se&nbsp;zaraženě vzdálil. Levin se&nbsp;během porady s&nbsp;tajemníkem úplně zbavil rozpaků a&nbsp;teď tu&nbsp;stál opřen oběma rukama o&nbsp;židli a&nbsp;dělal ironicky pozorný obličej.</span></p>
        <p class="chunk" data-nb-ref-number="53" data-nb-words="3" data-nb-chars="25"><span class="idea" data-nb-ref-number="53" id="idea53" data-nb-words="3" data-nb-chars="25">„Nechápu, nechápu,“ řekl.</span></p>
        <p class="chunk" data-nb-ref-number="54" data-nb-words="18" data-nb-chars="111"><span class="idea" data-nb-ref-number="54" id="idea54" data-nb-words="18" data-nb-chars="111">„Co nechápeš?“ pravil Oblonskij rovněž s&nbsp;veselým úsměvem a&nbsp;vyndal si&nbsp;cigaretu. Čekal, že&nbsp;mu&nbsp;Levin něco provede.</span></p>
        <p class="chunk" data-nb-ref-number="55" data-nb-words="14" data-nb-chars="80"><span class="idea" data-nb-ref-number="55" id="idea55" data-nb-words="14" data-nb-chars="80">„Nechápu, co&nbsp;tu&nbsp;děláte,“ řekl Levin a&nbsp;pokrčil rameny. „Jak to&nbsp;můžeš brát vážně?“</span></p>
        <p class="chunk" data-nb-ref-number="56" data-nb-words="1" data-nb-chars="10"><span class="idea" data-nb-ref-number="56" id="idea56" data-nb-words="1" data-nb-chars="10">„Pročpak?“</span></p>
        <p class="chunk" data-nb-ref-number="57" data-nb-words="7" data-nb-chars="33"><span class="idea" data-nb-ref-number="57" id="idea57" data-nb-words="7" data-nb-chars="33">„Ale proto, že&nbsp;tu&nbsp;není co&nbsp;dělat.“</span></p>
        <p class="chunk" data-nb-ref-number="58" data-nb-words="10" data-nb-chars="47"><span class="idea" data-nb-ref-number="58" id="idea58" data-nb-words="10" data-nb-chars="47">„To si&nbsp;myslíš ty, ale máme tu&nbsp;práce nad hlavu.“</span></p>
        <p class="chunk" data-nb-ref-number="59" data-nb-words="11" data-nb-chars="65"><span class="idea" data-nb-ref-number="59" id="idea59" data-nb-words="11" data-nb-chars="65">„Samé papírování. No, ale ty&nbsp;máš k&nbsp;tomu schopnosti,“ dodal Levin.</span></p>
        <p class="chunk" data-nb-ref-number="60" data-nb-words="8" data-nb-chars="38"><span class="idea" data-nb-ref-number="60" id="idea60" data-nb-words="8" data-nb-chars="38">„Čili máš na&nbsp;mysli, že&nbsp;mi&nbsp;cosi chybí?“</span></p>
        <p class="chunk" data-nb-ref-number="61" data-nb-words="34" data-nb-chars="202"><span class="idea" data-nb-ref-number="61" id="idea61" data-nb-words="34" data-nb-chars="202">„Snad. Ale stejně se&nbsp;obdivuji tvé vznešenosti a&nbsp;jsem pyšný, že&nbsp;mám za&nbsp;přítele tak vznešeného člověka. Jenže jsi mi&nbsp;neodpověděl na&nbsp;mou otázku,“ dodal a&nbsp;se zoufalým úsilím hleděl Oblonskému zpříma do&nbsp;očí.</span></p>
        <p class="chunk" data-nb-ref-number="62" data-nb-words="54" data-nb-chars="293"><span class="idea" data-nb-ref-number="62" id="idea62" data-nb-words="54" data-nb-chars="293">„No dobře, dobře. Jen počkej, taky na&nbsp;tebe dojde. Tobě je&nbsp;hej, když máš v&nbsp;karazinském okrese tři tisíce děsjatin<sup id="fnref:4"><a href="#fn:4" class="footnote-ref" role="doc-noteref">4</a></sup> a&nbsp;k&nbsp;tomu takové svaly a&nbsp;jsi svěží jako dvanáctiletý žabec. Ale taky za&nbsp;námi jednou přijdeš. Ano, tedy k&nbsp;tomu, nač ses ptal. Nic se&nbsp;nezměnilo, ale škoda, žes tam tak dlouho nebyl.“</span></p>
        <p class="chunk" data-nb-ref-number="63" data-nb-words="5" data-nb-chars="33"><span class="idea" data-nb-ref-number="63" id="idea63" data-nb-words="5" data-nb-chars="33">„Copak?“ polekaně se&nbsp;tázal Levin.</span></p>
        <p class="chunk" data-nb-ref-number="64" data-nb-words="11" data-nb-chars="58"><span class="idea" data-nb-ref-number="64" id="idea64" data-nb-words="11" data-nb-chars="58">„Ale nic. Pak si&nbsp;to&nbsp;řekneme. Ale proč jsi vlastně přijel?“</span></p>
        <p class="chunk" data-nb-ref-number="65" data-nb-words="14" data-nb-chars="64"><span class="idea" data-nb-ref-number="65" id="idea65" data-nb-words="14" data-nb-chars="64">„Ach, o&nbsp;tom taky až&nbsp;později,“ řekl Levin a&nbsp;zase zrudl až&nbsp;po&nbsp;uši.</span></p>
        <p class="chunk" data-nb-ref-number="66" data-nb-words="49" data-nb-chars="252"><span class="idea" data-nb-ref-number="66" id="idea66" data-nb-words="49" data-nb-chars="252">„No dobře. Je&nbsp;to&nbsp;jasné. Víš, pozval bych tě&nbsp;k&nbsp;nám, ale žena není docela zdráva. Ale poslyš, kdybys je&nbsp;chtěl vidět, budou teď asi od&nbsp;čtyř do&nbsp;pěti v&nbsp;zoologické zahradě. Kitty tam chodí bruslit. Jeď tam a&nbsp;já přijedu za&nbsp;tebou a&nbsp;půjdem spolu někam na&nbsp;oběd.“</span></p>
        <p class="chunk" data-nb-ref-number="67" data-nb-words="4" data-nb-chars="28"><span class="idea" data-nb-ref-number="67" id="idea67" data-nb-words="4" data-nb-chars="28">„Výborně, tak na&nbsp;shledanou.“</span></p>
        <p class="chunk" data-nb-ref-number="68" data-nb-words="17" data-nb-chars="107"><span class="idea" data-nb-ref-number="68" id="idea68" data-nb-words="17" data-nb-chars="107">„Ale určitě, jak tě&nbsp;znám, mohl bys zapomenout nebo zničehonic ujet na&nbsp;venkov!“ zvolal Oblonskij se&nbsp;smíchem.</span></p>
        <p class="chunk" data-nb-ref-number="69" data-nb-words="2" data-nb-chars="12"><span class="idea" data-nb-ref-number="69" id="idea69" data-nb-words="2" data-nb-chars="12">„Ne, jistě.“</span></p>
        <p class="chunk" data-nb-ref-number="70" data-nb-words="16" data-nb-chars="107"><span class="idea" data-nb-ref-number="70" id="idea70" data-nb-words="16" data-nb-chars="107">Teprve když vycházel z&nbsp;pracovny, uvědomil si&nbsp;Levin mezi dveřmi, že&nbsp;se&nbsp;zapomněl poroučet kolegům Oblonského.</span></p>
        <p class="chunk" data-nb-ref-number="71" data-nb-words="11" data-nb-chars="64"><span class="idea" data-nb-ref-number="71" id="idea71" data-nb-words="11" data-nb-chars="64">„To je&nbsp;asi moc energický pán,“ řekl Griněvič, když Levin odešel.</span></p>
        <p class="chunk" data-nb-ref-number="72" data-nb-words="25" data-nb-chars="154"><span class="idea" data-nb-ref-number="72" id="idea72" data-nb-words="25" data-nb-chars="154">„Ba holenku,“ Stěpan Arkaďjič potřásl hlavou, „ten se&nbsp;má! Tři tisíce děsjatin v&nbsp;karazinském okrese, život před sebou, jak je&nbsp;svěží! To&nbsp;není jako našinec.“</span></p>
        <p class="chunk" data-nb-ref-number="73" data-nb-words="9" data-nb-chars="55"><span class="idea" data-nb-ref-number="73" id="idea73" data-nb-words="9" data-nb-chars="55">„Ale nač vy&nbsp;byste si&nbsp;mohl stěžovat, Stěpane Arkaďjiči?“</span></p>
        <p class="chunk" data-nb-ref-number="74" data-nb-words="9" data-nb-chars="57"><span class="idea" data-nb-ref-number="74" id="idea74" data-nb-words="9" data-nb-chars="57">„Ale, je&nbsp;to&nbsp;mizérie,“ řekl Oblonskij s&nbsp;těžkým povzdechem.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="75" data-nb-words="9" data-nb-chars="59"><span class="idea" data-nb-ref-number="75" id="idea75" data-nb-words="9" data-nb-chars="59"><p>Mladík šlechtického původu v&nbsp;pozici komořího. Pozn. red. <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="76" data-nb-words="11" data-nb-chars="49"><span class="idea" data-nb-ref-number="76" id="idea76" data-nb-words="11" data-nb-chars="49"><p>Ruská váhová míra, 1 pud = 16,3 kg. Pozn. red. <a href="#fnref:2" class="footnote-backref" role="doc-backlink">↩︎</a></p></span></li>
            <li id="fn:3" role="doc-endnote" class="chunk" data-nb-ref-number="77" data-nb-words="18" data-nb-chars="150"><span class="idea" data-nb-ref-number="77" id="idea77" data-nb-words="18" data-nb-chars="150"><p>Uzavřená skupina navzájem se&nbsp;podporujících jednotlivců sledující sobecké zájmy (získání společenských výhod, služebního postupu), klika. Pozn. red. <a href="#fnref:3" class="footnote-backref" role="doc-backlink">↩︎</a></p></span></li>
            <li id="fn:4" role="doc-endnote" class="chunk" data-nb-ref-number="78" data-nb-words="11" data-nb-chars="57"><span class="idea" data-nb-ref-number="78" id="idea78" data-nb-words="11" data-nb-chars="57"><p>Ruská pozemková míra o&nbsp;rozloze asi 1,09 ha. Pozn. red. <a href="#fnref:4" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>