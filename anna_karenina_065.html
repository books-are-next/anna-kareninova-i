<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXIV">
    <meta name="apple-mobile-web-app-capable" content="yes">
    <title>XXIV • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_064.html">
    <link rel="next" href="./anna_karenina_066.html">
    <meta name="nb-order" content="64">
    <link rel="self" href="anna_karenina_065.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1703" data-nb-chars="10430" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_064.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">XXIV</span></h1>
        <p class="chunk" data-nb-ref-number="2" data-nb-words="141" data-nb-chars="814"><span class="idea" data-nb-ref-number="2" id="idea2" data-nb-words="141" data-nb-chars="814">Když se&nbsp;Vronskij díval na&nbsp;balkóně u&nbsp;Kareninových na&nbsp;hodinky, byl tak znepokojen a&nbsp;zabrán do&nbsp;svých myšlenek, že&nbsp;sice viděl ručičky na&nbsp;ciferníku, ale nepochopil, kolik je&nbsp;vlastně hodin. Vyšel na&nbsp;silnici a&nbsp;opatrně se&nbsp;prodíral blátem ke&nbsp;své kolesce. Tolik překypoval citem k&nbsp;Anně, že&nbsp;ani nepomyslil, kolik je&nbsp;hodin a&nbsp;zda mu&nbsp;ještě zbývá čas na&nbsp;Brjanského. Jak se&nbsp;často stává, zůstala mu&nbsp;jen vnější schopnost něco si&nbsp;pamatovat, ukazující, co&nbsp;a&nbsp;v&nbsp;jakém pořadí má&nbsp;udělat. Šel ke&nbsp;kočímu, který klímal na&nbsp;kozlíku pod hustou lípou ve&nbsp;stínu, už&nbsp;dlouhém, se&nbsp;zájmem se&nbsp;díval na&nbsp;duhová mračna mušek, vířících nad statnými koňmi, až&nbsp;nakonec vzbudil kočího, naskočil do&nbsp;kolesky a&nbsp;dal se&nbsp;vézt k&nbsp;Brjanskému. Sotvaže ujeli nějakých sedm verst, vzpamatoval se&nbsp;natolik, že&nbsp;pohlédl na&nbsp;hodinky a&nbsp;uvědomil si, že&nbsp;je&nbsp;půl šesté a&nbsp;že zmeškal.</span></p>
        <p class="chunk" data-nb-ref-number="3" data-nb-words="64" data-nb-chars="379"><span class="idea" data-nb-ref-number="3" id="idea3" data-nb-words="64" data-nb-chars="379">Toho dne bylo několik závodů: dostihy tělesné stráže, pak důstojnický závod na&nbsp;dvě versty, na&nbsp;čtyři versty a&nbsp;závod, který měl jet Vronskij. Svůj závod ještě mohl stihnout, ale kdyby jel k&nbsp;Brjanskému, přijede v&nbsp;poslední chvíli, když už&nbsp;bude přítomen celý dvůr. To&nbsp;bylo zlé. Avšak slíbil Brjanskému, že&nbsp;k&nbsp;němu přijede, a&nbsp;proto se&nbsp;rozhodl jet dál. Kočímu nařídil, aby koně nešetřil.</span></p>
        <p class="chunk" data-nb-ref-number="4" data-nb-words="67" data-nb-chars="393"><span class="idea" data-nb-ref-number="4" id="idea4" data-nb-words="67" data-nb-chars="393">Přijel k&nbsp;Brjanskému, zdržel se&nbsp;u&nbsp;něho pět minut a&nbsp;ujížděl zpátky. Rychlá jízda ho&nbsp;uklidnila. Vše, co&nbsp;ho&nbsp;na&nbsp;jeho vztahu k&nbsp;Anně tísnilo, všecku nejistotu, která zbyla po&nbsp;jejich rozmluvě, všecko pustil z&nbsp;hlavy. S&nbsp;rozkoší a&nbsp;vzrušením teď myslil na&nbsp;dostihy, na&nbsp;to, že&nbsp;přece přijede včas, a&nbsp;chvílemi v&nbsp;jeho představách vzplanula jasným světlem předtucha štěstí, které mu&nbsp;přinese schůzka dnes v&nbsp;noci.</span></p>
        <p class="chunk" data-nb-ref-number="5" data-nb-words="29" data-nb-chars="167"><span class="idea" data-nb-ref-number="5" id="idea5" data-nb-words="29" data-nb-chars="167">Vědomí, že&nbsp;dostihy se&nbsp;blíží, ho&nbsp;uchvacovalo stále víc, čím dál a&nbsp;dál se&nbsp;nořil do&nbsp;jejich ovzduší, když předjížděl kočáry, jedoucí z&nbsp;letovisek a&nbsp;z&nbsp;Petrohradu na&nbsp;dostihy.</span></p>
        <p class="chunk" data-nb-ref-number="6" data-nb-words="43" data-nb-chars="224"><span class="idea" data-nb-ref-number="6" id="idea6" data-nb-words="43" data-nb-chars="224">V&nbsp;bytě už&nbsp;bylo prázdno, všichni odešli na&nbsp;dostihy a&nbsp;lokaj na&nbsp;něho čekal u&nbsp;vrat. Zatímco se&nbsp;Vronskij převlékal, sdělil mu&nbsp;lokaj, že&nbsp;už&nbsp;začal druhý závod, že&nbsp;se&nbsp;na&nbsp;něho bylo ptát mnoho pánů a&nbsp;dvakrát sem přiběhl hoch ze&nbsp;stájí.</span></p>
        <p class="chunk" data-nb-ref-number="7" data-nb-words="72" data-nb-chars="481"><span class="idea" data-nb-ref-number="7" id="idea7" data-nb-words="72" data-nb-chars="481">Vronskij se&nbsp;klidně převlékl (nikdy nechvátal ani nepozbýval rozvahy) a&nbsp;dal se&nbsp;zavézt k&nbsp;barákům. Od&nbsp;baráků už&nbsp;bylo vidět moře kočárů, chodců, vojáků obklopujících závodiště i&nbsp;tribuny hemžící se&nbsp;lidmi. Asi se&nbsp;konal druhý závod, protože ve&nbsp;chvíli, kdy Vronskij vcházel do&nbsp;baráku, slyšel zvonění. U&nbsp;stájí potkal Machotinova bělonohého ryzáka Gladiátora. Gladiátor měl oranžovou, modře zdobenou čabraku, v&nbsp;jejímž modrém lemování vypadaly jeho uši obrovské. Zrovna ho&nbsp;vedli na&nbsp;závodiště.</span></p>
        <p class="chunk" data-nb-ref-number="8" data-nb-words="7" data-nb-chars="41"><span class="idea" data-nb-ref-number="8" id="idea8" data-nb-words="7" data-nb-chars="41">„Kde je&nbsp;Curd?“ zeptal se&nbsp;Vronskij štolby.</span></p>
        <p class="chunk" data-nb-ref-number="9" data-nb-words="3" data-nb-chars="18"><span class="idea" data-nb-ref-number="9" id="idea9" data-nb-words="3" data-nb-chars="18">„Ve stáji. Sedlá.“</span></p>
        <p class="chunk" data-nb-ref-number="10" data-nb-words="11" data-nb-chars="68"><span class="idea" data-nb-ref-number="10" id="idea10" data-nb-words="11" data-nb-chars="68">Frou-Frou v&nbsp;otevřeném stání už&nbsp;byla osedlána. Chystali se&nbsp;ji&nbsp;vyvést.</span></p>
        <p class="chunk" data-nb-ref-number="11" data-nb-words="2" data-nb-chars="14"><span class="idea" data-nb-ref-number="11" id="idea11" data-nb-words="2" data-nb-chars="14">„Nejdu pozdě?“</span></p>
        <p class="chunk" data-nb-ref-number="12" data-nb-words="13" data-nb-chars="82"><span class="idea" data-nb-ref-number="12" id="idea12" data-nb-words="13" data-nb-chars="82">„All right! All right! Všecko v&nbsp;pořádku,“ pravil Angličan. „Jen račte být klidný.“</span></p>
        <p class="chunk" data-nb-ref-number="13" data-nb-words="132" data-nb-chars="853"><span class="idea" data-nb-ref-number="13" id="idea13" data-nb-words="132" data-nb-chars="853">Vronskij ještě jednou přelétl zrakem nádherné, milé tvary koně, chvějícího se&nbsp;po&nbsp;celém těle, jen stěží se&nbsp;odpoutal od&nbsp;té&nbsp;podívané a&nbsp;vyšel z&nbsp;baráku. Dojel k&nbsp;tribunám v&nbsp;nejpříhodnější chvíli, aby na&nbsp;sebe neupozornil. Právě končil závod na&nbsp;dvě versty a&nbsp;všecky zraky byly upřeny na&nbsp;kavalergardistu vpředu a&nbsp;husara osobní stráže vzadu, kteří s&nbsp;vypětím posledních sil pobízeli koně a&nbsp;dojížděli k&nbsp;cíli. Zprostředka i&nbsp;z&nbsp;obvodu kruhu se&nbsp;všecko tlačilo k&nbsp;cíli a&nbsp;kavalergardistická skupina vojáků a&nbsp;důstojníků vyjadřovala hlasitým voláním radost z&nbsp;očekávaného vítězství svého velitele a&nbsp;kolegy. Vronskij nenápadně vešel mezi hlouček takřka v&nbsp;okamžiku, kdy se&nbsp;ozvalo zvonění ohlašující konec závodu a&nbsp;kdy urostý kavalergardista, celý zablácený, dojel jako první, spustil se&nbsp;do&nbsp;sedla a&nbsp;povolil otěže svému šedivému, až&nbsp;do&nbsp;tmava zpocenému, těžce oddychujícímu hřebci.</span></p>
        <p class="chunk" data-nb-ref-number="14" data-nb-words="35" data-nb-chars="228"><span class="idea" data-nb-ref-number="14" id="idea14" data-nb-words="35" data-nb-chars="228">Hřebec usilovně dusal kopyty, až&nbsp;konečně zpomalil rychlý běh svého velkého těla, zatímco důstojník se&nbsp;rozhlédl kolem sebe jako člověk procitlý po&nbsp;těžkém spánku a&nbsp;namáhavě se&nbsp;usmál. Obklíčil ho&nbsp;zástup kolegů i&nbsp;důstojníků odjinud.</span></p>
        <p class="chunk" data-nb-ref-number="15" data-nb-words="56" data-nb-chars="366"><span class="idea" data-nb-ref-number="15" id="idea15" data-nb-words="56" data-nb-chars="366">Vronskij se&nbsp;úmyslně vyhýbal vybrané velkosvětské společnosti, která se&nbsp;zdrženlivě i&nbsp;nenuceně pohybovala a&nbsp;domlouvala před tribunami. Zjistil, že&nbsp;je&nbsp;tam Kareninová i&nbsp;Betsy a&nbsp;žena jeho bratra, a&nbsp;schválně k&nbsp;nim nešel, aby se&nbsp;nerozptyloval. Jenže ustavičně potkával známé a&nbsp;ti ho&nbsp;zastavovali, podrobně mu&nbsp;vykládali o&nbsp;předchozích závodech a&nbsp;vyptávali se, proč se&nbsp;opozdil.</span></p>
        <p class="chunk" data-nb-ref-number="16" data-nb-words="44" data-nb-chars="281"><span class="idea" data-nb-ref-number="16" id="idea16" data-nb-words="44" data-nb-chars="281">Ve&nbsp;chvíli, kdy byli vítězové pozváni do&nbsp;lóže, kde dostávali ceny, a&nbsp;všecko se&nbsp;hrnulo tam, přistoupil k&nbsp;Vronskému jeho starší bratr Alexandr, plukovník s&nbsp;náramenními šňůrami, menší a&nbsp;stejně sporý jako Alexej, jenže hezčí a&nbsp;ruměnější, se&nbsp;zarudlým nosem a&nbsp;upřímným pijáckým obličejem.</span></p>
        <p class="chunk" data-nb-ref-number="17" data-nb-words="9" data-nb-chars="59"><span class="idea" data-nb-ref-number="17" id="idea17" data-nb-words="9" data-nb-chars="59">„Dostal jsi moje psaní?“ řekl. „Člověk tě&nbsp;jakživ nesežene.“</span></p>
        <p class="chunk" data-nb-ref-number="18" data-nb-words="17" data-nb-chars="101"><span class="idea" data-nb-ref-number="18" id="idea18" data-nb-words="17" data-nb-chars="101">Třebaže Alexandr Vronskij žil zhýrale a&nbsp;opíjel se, což se&nbsp;o&nbsp;něm vědělo, měl dokonale vybrané způsoby.</span></p>
        <p class="chunk" data-nb-ref-number="19" data-nb-words="31" data-nb-chars="172"><span class="idea" data-nb-ref-number="19" id="idea19" data-nb-words="31" data-nb-chars="172">Když teď s&nbsp;bratrem mluvil o&nbsp;věci pro něho značně nepříjemné, věděl, že&nbsp;na&nbsp;ně&nbsp;asi budou upřeny četné zraky, a&nbsp;proto se&nbsp;tvářil usměvavě, jako by&nbsp;s&nbsp;bratrem nezávazně žertoval.</span></p>
        <p class="chunk" data-nb-ref-number="20" data-nb-words="11" data-nb-chars="66"><span class="idea" data-nb-ref-number="20" id="idea20" data-nb-words="11" data-nb-chars="66">„Dostal, a&nbsp;vážně nechápu, proč <em>ty</em> si&nbsp;děláš starosti,“ řekl Alexej.</span></p>
        <p class="chunk" data-nb-ref-number="21" data-nb-words="20" data-nb-chars="106"><span class="idea" data-nb-ref-number="21" id="idea21" data-nb-words="20" data-nb-chars="106">„Dělám si&nbsp;starosti, protože jsem teď byl upozorněn, že&nbsp;tu&nbsp;nejsi a&nbsp;že jsi byl v&nbsp;pondělí viděn v&nbsp;Petěrgofu.“</span></p>
        <p class="chunk" data-nb-ref-number="22" data-nb-words="25" data-nb-chars="140"><span class="idea" data-nb-ref-number="22" id="idea22" data-nb-words="25" data-nb-chars="140">„Jsou věci, do&nbsp;kterých mohou mluvit jen ti, kdo jsou na&nbsp;nich přímo zainteresováni, a&nbsp;věc, s&nbsp;kterou si&nbsp;děláš takové starosti, je&nbsp;toho druhu…“</span></p>
        <p class="chunk" data-nb-ref-number="23" data-nb-words="9" data-nb-chars="49"><span class="idea" data-nb-ref-number="23" id="idea23" data-nb-words="9" data-nb-chars="49">„Ano, ale pak člověk nemá sloužit u&nbsp;pluku, nemá…“</span></p>
        <p class="chunk" data-nb-ref-number="24" data-nb-words="10" data-nb-chars="51"><span class="idea" data-nb-ref-number="24" id="idea24" data-nb-words="10" data-nb-chars="51">„Prosím tě, nepleť se&nbsp;do&nbsp;toho, víc od&nbsp;tebe nechci.“</span></p>
        <p class="chunk" data-nb-ref-number="25" data-nb-words="44" data-nb-chars="278"><span class="idea" data-nb-ref-number="25" id="idea25" data-nb-words="44" data-nb-chars="278">Alexej Vronskij zbledl v&nbsp;zamračeném obličeji a&nbsp;vystouplá dolní čelist sebou škubla, což se&nbsp;mu&nbsp;stávalo málokdy. Jako člověk předobrého srdce se&nbsp;málokdy zlobil, ale když se&nbsp;zlobil, až&nbsp;se&nbsp;mu&nbsp;třásla brada, byl nebezpečný, jak Alexandr Vronskij dobře věděl. Alexandr se&nbsp;vesele usmál.</span></p>
        <p class="chunk" data-nb-ref-number="26" data-nb-words="23" data-nb-chars="126"><span class="idea" data-nb-ref-number="26" id="idea26" data-nb-words="23" data-nb-chars="126">„Jenom jsem ti&nbsp;chtěl dát dopis od&nbsp;máti. Odpověz jí&nbsp;a&nbsp;nerozčiluj se&nbsp;před dostihy. Bonne chance<sup id="fnref:1"><a href="#fn:1" class="footnote-ref" role="doc-noteref">1</a></sup>,“ dodal s&nbsp;úsměvem a&nbsp;vzdálil se.</span></p>
        <p class="chunk" data-nb-ref-number="27" data-nb-words="7" data-nb-chars="55"><span class="idea" data-nb-ref-number="27" id="idea27" data-nb-words="7" data-nb-chars="55">Ale vzápětí Vronského opět zadrželo přátelské oslovení.</span></p>
        <p class="chunk" data-nb-ref-number="28" data-nb-words="41" data-nb-chars="261"><span class="idea" data-nb-ref-number="28" id="idea28" data-nb-words="41" data-nb-chars="261">„Nechceš se&nbsp;znát k&nbsp;přátelům! Buď zdráv, mon cher!“ spustil Oblonskij. I&nbsp;zde uprostřed petrohradské nádhery se&nbsp;skvěl růžovým obličejem a&nbsp;učesanými lesklými licousy stejně jako v&nbsp;Moskvě. „Včera jsem přijel a&nbsp;budu velice rád svědkem tvého triumfu. Kdy se&nbsp;uvidíme?“</span></p>
        <p class="chunk" data-nb-ref-number="29" data-nb-words="27" data-nb-chars="169"><span class="idea" data-nb-ref-number="29" id="idea29" data-nb-words="27" data-nb-chars="169">„Přijď zítra do&nbsp;kasina,“ řekl Vronskij, se&nbsp;slovy omluvy mu&nbsp;stiskl rukáv svrchníku a&nbsp;zamířil doprostřed závodiště, kam už&nbsp;byli vyváděni koně pro velký závod s&nbsp;překážkami.</span></p>
        <p class="chunk" data-nb-ref-number="30" data-nb-words="86" data-nb-chars="616"><span class="idea" data-nb-ref-number="30" id="idea30" data-nb-words="86" data-nb-chars="616">Zpocené, vyčerpané koně, kteří už&nbsp;měli závod za&nbsp;sebou, vedli štolbové domů a&nbsp;k&nbsp;nastávajícímu závodu se&nbsp;objevovali jeden za&nbsp;druhým noví, čerství, většinou angličtí koně v&nbsp;čabrakách, se&nbsp;svými vpadlými břichy vypadající jako obrovští ptáci. Vpravo byla prováděna nádherná štíhlá Frou-Frou, která přešlapovala na&nbsp;pružných, dosti dlouhých pérujících spěnkách. Opodál sundávali čabraku ušatému Gladiátorovi. Velké, krásné, zcela pravidelné tvary hřebce s&nbsp;nádherným zadkem a&nbsp;neobyčejně krátkými spěnkami, posazenými přímo nad kopyty, mimoděk upoutávaly pozornost Vronského. Chtěl jít k&nbsp;svému koni, ale opět ho&nbsp;zdržel známý.</span></p>
        <p class="chunk" data-nb-ref-number="31" data-nb-words="19" data-nb-chars="103"><span class="idea" data-nb-ref-number="31" id="idea31" data-nb-words="19" data-nb-chars="103">„Á, tamhle je&nbsp;Karenin!“ řekl mu&nbsp;ten známý. „Hledá ženu a&nbsp;ona je&nbsp;na&nbsp;tribuně uprostřed. Neviděl jste ji?“</span></p>
        <p class="chunk" data-nb-ref-number="32" data-nb-words="18" data-nb-chars="115"><span class="idea" data-nb-ref-number="32" id="idea32" data-nb-words="18" data-nb-chars="115">„Ne, neviděl,“ odpověděl Vronskij, ani se&nbsp;nepodíval na&nbsp;tribunu, kde měla být Kareninová, a&nbsp;přistoupil k&nbsp;svému koni.</span></p>
        <p class="chunk" data-nb-ref-number="33" data-nb-words="45" data-nb-chars="280"><span class="idea" data-nb-ref-number="33" id="idea33" data-nb-words="45" data-nb-chars="280">Než si&nbsp;prohlédl sedlo, které potřebovalo cosi opravit, už&nbsp;byli závodníci pozváni k&nbsp;lóži, aby si&nbsp;vytáhli čísla a&nbsp;nastoupili. Sedmnáct důstojníků se&nbsp;s&nbsp;vážným, přísným, často i&nbsp;bledým obličejem sešlo u&nbsp;lóže a&nbsp;rozebrali si&nbsp;čísla. Vronskij si&nbsp;vytáhl číslo sedm. Ozvalo se: „Nasednout!“</span></p>
        <p class="chunk" data-nb-ref-number="34" data-nb-words="116" data-nb-chars="697"><span class="idea" data-nb-ref-number="34" id="idea34" data-nb-words="116" data-nb-chars="697">Vronskij cítil, že&nbsp;je&nbsp;i&nbsp;s&nbsp;ostatními jezdci středem pozornosti, středem, k&nbsp;němuž jsou upřeny zraky všech, a&nbsp;pln napětí, při kterém se&nbsp;obvykle pohyboval pomalu a&nbsp;klidně, přistoupil k&nbsp;svému koni. Curd si&nbsp;pro větší slávu dostihů vzal parádní oblek: upjatý černý tříčtvrteční kabát, naškrobený tuhý límeček, který mu&nbsp;podpíral tváře, černý tvrdý klobouk a&nbsp;vysoké jezdecké boty. Byl klidný a&nbsp;důstojný jako vždy a&nbsp;sám držel za&nbsp;obě otěže koně, před kterým stál. Frou-Frou se&nbsp;chvěla jako v&nbsp;zimnici. Oko plné ohně šilhalo po&nbsp;Vronském. Vronskij strčil prst pod podpěnku. Kůň zašilhal ještě víc, vycenil zuby a&nbsp;schlípil uši. Angličan zkřivil rty, měl to&nbsp;být úsměv nad tím, že&nbsp;Vronskij zkouší, jak koně osedlal.</span></p>
        <p class="chunk" data-nb-ref-number="35" data-nb-words="3" data-nb-chars="30"><span class="idea" data-nb-ref-number="35" id="idea35" data-nb-words="3" data-nb-chars="30">„Nasedněte, budete klidnější.“</span></p>
        <p class="chunk" data-nb-ref-number="36" data-nb-words="156" data-nb-chars="964"><span class="idea" data-nb-ref-number="36" id="idea36" data-nb-words="156" data-nb-chars="964">Vronskij se&nbsp;naposledy rozhlédl po&nbsp;svých soupeřích. Věděl, že&nbsp;za&nbsp;jízdy je&nbsp;už&nbsp;neuvidí. Dva už&nbsp;jeli napřed ke&nbsp;startu. Galcin, jeden z&nbsp;nebezpečných soupeřů Vronského a&nbsp;jeho přítel, přešlapoval kolem hnědého hřebce, který k&nbsp;sobě nechtěl jezdce pustit. Maličký husar osobní stráže v&nbsp;úzkých jezdeckých kalhotách cválal po&nbsp;anglickém vzoru shrben na&nbsp;krupě<sup id="fnref:2"><a href="#fn:2" class="footnote-ref" role="doc-noteref">2</a></sup> jako kocour. Kníže Kuzovlev seděl celý bledý na&nbsp;své čistokrevné klisně z&nbsp;grabovského hřebčince a&nbsp;Angličan ji&nbsp;vedl za&nbsp;uzdu. Vronskij i&nbsp;všichni jeho kamarádi znali Kuzovleva a&nbsp;jeho zvláštnůstky, totiž „slabé“ nervy a&nbsp;nemožnou ješitnost. Věděli, že&nbsp;se&nbsp;všeho bojí, že&nbsp;se&nbsp;bojí jezdit na&nbsp;vojenském koni. Ale teď právě proto, že&nbsp;se&nbsp;bál, že&nbsp;lidé sázeli krk a&nbsp;že u&nbsp;každé překážky stál lékař a&nbsp;lazaretní vůz s&nbsp;červeným křížem a&nbsp;milosrdnou sestrou, právě proto se&nbsp;odhodlal jet. Jejich zraky se&nbsp;setkaly a&nbsp;Vronskij na&nbsp;něho vlídně a&nbsp;povzbudivě mrkl. Jen jednoho člověka neviděl, svého největšího soupeře Machotina na&nbsp;Gladiátorovi.</span></p>
        <p class="chunk" data-nb-ref-number="37" data-nb-words="24" data-nb-chars="145"><span class="idea" data-nb-ref-number="37" id="idea37" data-nb-words="24" data-nb-chars="145">„Neukvapujte se,“ řekl Curd Vronskému, „a pamatujte na&nbsp;jednu věc: nezadržujte koně u&nbsp;překážek a&nbsp;nepobízejte ho, ať&nbsp;si&nbsp;rozhodne sám, co&nbsp;má&nbsp;dělat.“</span></p>
        <p class="chunk" data-nb-ref-number="38" data-nb-words="8" data-nb-chars="48"><span class="idea" data-nb-ref-number="38" id="idea38" data-nb-words="8" data-nb-chars="48">„Dobře, dobře,“ řekl Vronskij a&nbsp;chopil se&nbsp;otěží.</span></p>
        <p class="chunk" data-nb-ref-number="39" data-nb-words="17" data-nb-chars="108"><span class="idea" data-nb-ref-number="39" id="idea39" data-nb-words="17" data-nb-chars="108">„Podle možnosti hleďte být v&nbsp;čele. Ale až&nbsp;do&nbsp;poslední chvíle neztrácejte hlavu, i&nbsp;kdybyste zůstával pozadu.“</span></p>
        <p class="chunk" data-nb-ref-number="40" data-nb-words="101" data-nb-chars="592"><span class="idea" data-nb-ref-number="40" id="idea40" data-nb-words="101" data-nb-chars="592">Než se&nbsp;kůň vůbec hnul, stoupl si&nbsp;Vronskij mrštným, prudkým pohybem do&nbsp;zoubkovaného ocelového třmene a&nbsp;lehce a&nbsp;přitom pevně vsedl do&nbsp;vrzavého koženého sedla. Přidržel nohou pravý třmen, navyklým pohybem srovnal mezi prsty dvojité otěže, a&nbsp;Curd koně pustil. Frou-Frou jako by&nbsp;nevěděla, kterou nohou vykročit, až&nbsp;se&nbsp;konečně dala do&nbsp;pohybu jako na&nbsp;pérách, otěže se&nbsp;napínaly pod dlouhou šíjí a&nbsp;jezdec se&nbsp;jí&nbsp;houpal na&nbsp;pružném hřbetě. Curd šel za&nbsp;ním a&nbsp;přidával do&nbsp;kroku. Rozčilený kůň napínal otěže z&nbsp;té i&nbsp;z&nbsp;oné strany, aby jezdce oklamal, a&nbsp;Vronskij se&nbsp;ho&nbsp;marně pokoušel slovy i&nbsp;rukou uchlácholit.</span></p>
        <p class="chunk" data-nb-ref-number="41" data-nb-words="107" data-nb-chars="636"><span class="idea" data-nb-ref-number="41" id="idea41" data-nb-words="107" data-nb-chars="636">Už&nbsp;se&nbsp;blížili k&nbsp;hrázi a&nbsp;mířili ke&nbsp;startu. Mnoho závodníků bylo napřed, mnoho vzadu, když vtom Vronskij uslyšel, jak za&nbsp;ním někdo cválá blátem, a&nbsp;už ho&nbsp;předjel Machotin na&nbsp;svém ušatém Gladiátorovi s&nbsp;bílýma nohama. Machotin vycenil v&nbsp;úsměvu bílé zuby, ale Vronskij po&nbsp;něm zlostně loupl očima. Nikdy ho&nbsp;neměl příliš rád, ale teď ho&nbsp;považoval za&nbsp;nejnebezpečnějšího soupeře a&nbsp;mrzelo ho, že&nbsp;Machotin ho&nbsp;předjel a&nbsp;zbytečně mu&nbsp;rozohnil koně. Frou-Frou vymrštila levou nohu ke&nbsp;cvalu, udělala dva skoky a&nbsp;podrážděna napjatými otěžemi přešla do&nbsp;trhaného klusu, až&nbsp;se&nbsp;jezdec natřásal v&nbsp;sedle. I&nbsp;Curd se&nbsp;zamračil a&nbsp;takřka poskokem běžel za&nbsp;Vronským.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="42" data-nb-words="4" data-nb-chars="25"><span class="idea" data-nb-ref-number="42" id="idea42" data-nb-words="4" data-nb-chars="25"><p>Mnoho štěstí. <em>(franc.)</em> <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="43" data-nb-words="5" data-nb-chars="25"><span class="idea" data-nb-ref-number="43" id="idea43" data-nb-words="5" data-nb-chars="25"><p>Zadek koně. Pozn. red. <a href="#fnref:2" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_066.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>