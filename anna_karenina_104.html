<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXVII">
    <meta name="apple-mobile-web-app-capable" content="yes">
    <title>XXVII • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_103.html">
    <link rel="next" href="./anna_karenina_105.html">
    <meta name="nb-order" content="103">
    <link rel="self" href="anna_karenina_104.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1718" data-nb-chars="10701" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_103.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XXVII</span></h1>
        <p class="chunk" data-nb-ref-number="2" data-nb-words="42" data-nb-chars="247"><span class="idea" data-nb-ref-number="2" id="idea2" data-nb-words="42" data-nb-chars="247">„Kdyby nebylo škoda toho všeho, co&nbsp;jsem si&nbsp;pořídil… však to&nbsp;dalo nějakou práci… nechal bych toho, všecko bych to&nbsp;prodal a&nbsp;jel bych jako Nikolaj Ivanyč… poslechnout si&nbsp;<em>Helenu</em>,“ řekl statkář a&nbsp;moudrý starý obličej se&nbsp;mu&nbsp;rozjasnil v&nbsp;příjemném úsměvu.</span></p>
        <p class="chunk" data-nb-ref-number="3" data-nb-words="15" data-nb-chars="97"><span class="idea" data-nb-ref-number="3" id="idea3" data-nb-words="15" data-nb-chars="97">„Ale přece toho nechcete nechat,“ řekl Nikolaj Ivanovič Svijažskij, „tak to&nbsp;asi má&nbsp;nějaký smysl.“</span></p>
        <p class="chunk" data-nb-ref-number="4" data-nb-words="69" data-nb-chars="376"><span class="idea" data-nb-ref-number="4" id="idea4" data-nb-words="69" data-nb-chars="376">„Má to&nbsp;jediný smysl, že&nbsp;bydlím doma a&nbsp;hospodařím si&nbsp;na&nbsp;svém. A&nbsp;pak, člověk ještě pořád doufá, že&nbsp;lidi přijdou k&nbsp;rozumu. Věřil byste, takhle je&nbsp;to&nbsp;samé opilství a&nbsp;neplecha. Všecko si&nbsp;rozdělili a&nbsp;teď kde nic tu&nbsp;nic, ani kobyla, ani kráva. Takový chalupník scípá hlady, ale kdybyste ho&nbsp;najal do&nbsp;služby, bude koukat, kde by&nbsp;vám udělal škodu, a&nbsp;ještě vás požene k&nbsp;smírčímu soudci.“</span></p>
        <p class="chunk" data-nb-ref-number="5" data-nb-words="7" data-nb-chars="47"><span class="idea" data-nb-ref-number="5" id="idea5" data-nb-words="7" data-nb-chars="47">„Však byste si&nbsp;taky stěžoval,“ řekl Svijažskij.</span></p>
        <p class="chunk" data-nb-ref-number="6" data-nb-words="59" data-nb-chars="322"><span class="idea" data-nb-ref-number="6" id="idea6" data-nb-words="59" data-nb-chars="322">„Já že&nbsp;bych si&nbsp;stěžoval? Nikdy! To&nbsp;by&nbsp;bylo nějakých řečí, darmo by&nbsp;mě&nbsp;to&nbsp;mrzelo. Tuhle si&nbsp;v&nbsp;dílně sebrali zálohu a&nbsp;šli si&nbsp;po&nbsp;svých. A&nbsp;smírčí soudce? Ten je&nbsp;osvobodil. Jenom okrskový soud a&nbsp;starosta to&nbsp;všecko jakžtakž drží. Ten každého seřeže po&nbsp;starodávnu. Ale jinak, to&nbsp;aby člověk rovnou všeho nechal a&nbsp;utekl kraj světa!“</span></p>
        <p class="chunk" data-nb-ref-number="7" data-nb-words="14" data-nb-chars="95"><span class="idea" data-nb-ref-number="7" id="idea7" data-nb-words="14" data-nb-chars="95">Statkář si&nbsp;Svijažského zřejmě dobíral, ale Svijažskij se&nbsp;nezlobil, naopak, patrně ho&nbsp;to&nbsp;bavilo.</span></p>
        <p class="chunk" data-nb-ref-number="8" data-nb-words="10" data-nb-chars="66"><span class="idea" data-nb-ref-number="8" id="idea8" data-nb-words="10" data-nb-chars="66">„Ale my&nbsp;přece hospodaříme bez takových opatření,“ řekl s&nbsp;úsměškem.</span></p>
        <p class="chunk" data-nb-ref-number="9" data-nb-words="9" data-nb-chars="51"><span class="idea" data-nb-ref-number="9" id="idea9" data-nb-words="9" data-nb-chars="51">„Já, Levin i&nbsp;tady pán.“ Ukázal na&nbsp;druhého statkáře.</span></p>
        <p class="chunk" data-nb-ref-number="10" data-nb-words="23" data-nb-chars="153"><span class="idea" data-nb-ref-number="10" id="idea10" data-nb-words="23" data-nb-chars="153">„Ano, Michailovi Petroviči to&nbsp;jde, ale jen se&nbsp;zeptejte jak. Copak je&nbsp;to&nbsp;racionální hospodářství?“ řekl statkář. Zjevně stavěl na&nbsp;odiv slovo „racionální“.</span></p>
        <p class="chunk" data-nb-ref-number="11" data-nb-words="94" data-nb-chars="533"><span class="idea" data-nb-ref-number="11" id="idea11" data-nb-words="94" data-nb-chars="533">„Já hospodařím docela jednoduše,“ pravil Michail Petrovič. „Chválabohu. Hlavně aby byly na&nbsp;podzim peníze na&nbsp;daně. Sedláci za&nbsp;mnou přijdou a&nbsp;prosí: Vzácný pane, buďte od&nbsp;té&nbsp;dobroty, pomozte nám! Jsou to&nbsp;samí sousedi, tak se&nbsp;nad nimi ustrnu, dám jim na&nbsp;první třetinu, ale řeknu jim rovnou: Tak ne&nbsp;abyste, hoši, zapomněli. Já&nbsp;jsem vám pomohl a&nbsp;vy mi&nbsp;taky pomozte, až&nbsp;budu potřebovat, až&nbsp;budem sít oves nebo o&nbsp;senách anebo o&nbsp;žních. No, a&nbsp;přitom si&nbsp;smluvíme, kolik má&nbsp;kdo odpracovat. Jistě se&nbsp;i&nbsp;mezi nimi najdou nepoctivci, to&nbsp;je&nbsp;pravda.“</span></p>
        <p class="chunk" data-nb-ref-number="12" data-nb-words="26" data-nb-chars="159"><span class="idea" data-nb-ref-number="12" id="idea12" data-nb-words="26" data-nb-chars="159">Levin ty&nbsp;patriarchální způsoby dávno znal a&nbsp;teď na&nbsp;sebe se&nbsp;Svijažským mrkli a&nbsp;Levin Michaila Petroviče přerušil, obraceje se&nbsp;opět ke&nbsp;statkáři s&nbsp;šedivým knírem.</span></p>
        <p class="chunk" data-nb-ref-number="13" data-nb-words="10" data-nb-chars="64"><span class="idea" data-nb-ref-number="13" id="idea13" data-nb-words="10" data-nb-chars="64">„Co tedy soudíte?“ zeptal se. „Jak bychom dnes měli hospodařit?“</span></p>
        <p class="chunk" data-nb-ref-number="14" data-nb-words="55" data-nb-chars="354"><span class="idea" data-nb-ref-number="14" id="idea14" data-nb-words="55" data-nb-chars="354">„Inu stejně, jako to&nbsp;dělá Michail Petrovič. Buď nechat půdu sedlákům za&nbsp;polovic sklizně, anebo ji&nbsp;propachtovat. To&nbsp;by&nbsp;šlo, jenže se&nbsp;tím maří celkově bohatství říše. Jestli mi&nbsp;pozemek vynášel za&nbsp;nevolnictví a&nbsp;při správném hospodaření devětkrát tolik, co&nbsp;se&nbsp;zaselo, pak při pachtu za&nbsp;polovic úrody vynese třikrát tolik. Osvobození rolnictva Rusko zničilo!“</span></p>
        <p class="chunk" data-nb-ref-number="15" data-nb-words="95" data-nb-chars="617"><span class="idea" data-nb-ref-number="15" id="idea15" data-nb-words="95" data-nb-chars="617">Svijažskij pohlédl rozesmátýma očima na&nbsp;Levina, a&nbsp;dokonce nenápadně udělal výsměšný posunek; ale Levinovi nebylo na&nbsp;statkářových slovech nic k&nbsp;smíchu, chápal je&nbsp;lépe, než chápal Svijažského. Z&nbsp;toho, co&nbsp;statkář dále uvedl na&nbsp;důkaz, že&nbsp;Rusko bylo osvobozením rolníků zničeno, se&nbsp;dokonce mnohé věci zdály Levinovi velmi správné, byly mu&nbsp;nové a&nbsp;nedaly se&nbsp;vyvrátit. Statkář patrně vyslovoval vlastní názor, což je&nbsp;tak vzácné, názor, k&nbsp;němuž nedospěl proto, že&nbsp;by&nbsp;si&nbsp;přál nějak zaneprázdnit nečinnou mysl. Nikoli, byl to&nbsp;názor vzešlý z&nbsp;jeho životních podmínek, vypěstovaný venkovskou samotou a&nbsp;promyšlený ze&nbsp;všech hledisek.</span></p>
        <p class="chunk" data-nb-ref-number="16" data-nb-words="128" data-nb-chars="856"><span class="idea" data-nb-ref-number="16" id="idea16" data-nb-words="128" data-nb-chars="856">„Jde o&nbsp;to, račte rozumět, že&nbsp;veškerý pokrok se&nbsp;uskutečňuje pouze mocí,“ říkal s&nbsp;patrnou snahou ukázat, že&nbsp;nepostrádá vzdělání. „Vezměte si&nbsp;reformy Petrovy, Kateřininy nebo Alexandrovy. Vezměte si&nbsp;evropské dějiny. Tím spíš se&nbsp;to&nbsp;týká pokroku v&nbsp;zemědělství. Například brambory. I&nbsp;pěstování brambor se&nbsp;u&nbsp;nás zavádělo násilím. Ani&nbsp;primitivním oradlem se&nbsp;přece neoralo odjakživa. Také bylo možná zavedeno za&nbsp;údělných knížat, ale jistě bylo zavedeno násilím. Za&nbsp;našich časů jsme my&nbsp;statkáři měli za&nbsp;nevolnictví hospodářství zdokonalené. Sušárny, fukary, rozvážení mrvy i&nbsp;všecko nářadí, všecko jsme zaváděli z&nbsp;titulu své moci, a&nbsp;sedláci nejdřív vzdorovali a&nbsp;pak nás napodobili. Dnes, prosím, když bylo nevolnictví zrušeno, vzali nám moc, a&nbsp;naše hospodářství, které už&nbsp;dosáhlo vysoké úrovně, musí klesnout k&nbsp;zcela divošskému, primitivnímu stavu. Tak aspoň soudím.“</span></p>
        <p class="chunk" data-nb-ref-number="17" data-nb-words="11" data-nb-chars="78"><span class="idea" data-nb-ref-number="17" id="idea17" data-nb-words="11" data-nb-chars="78">„Ale pročpak? Když je&nbsp;racionální, můžete si&nbsp;najmout dělníky,“ řekl Svijažskij.</span></p>
        <p class="chunk" data-nb-ref-number="18" data-nb-words="9" data-nb-chars="67"><span class="idea" data-nb-ref-number="18" id="idea18" data-nb-words="9" data-nb-chars="67">„Nemám dnes takovou pozici. Jakpak budu hospodařit, račte dovolit?“</span></p>
        <p class="chunk" data-nb-ref-number="19" data-nb-words="11" data-nb-chars="73"><span class="idea" data-nb-ref-number="19" id="idea19" data-nb-words="11" data-nb-chars="73">Tu&nbsp;ji&nbsp;máme, pracovní sílu, hlavní článek hospodářství, pomyslil si&nbsp;Levin.</span></p>
        <p class="chunk" data-nb-ref-number="20" data-nb-words="3" data-nb-chars="21"><span class="idea" data-nb-ref-number="20" id="idea20" data-nb-words="3" data-nb-chars="21">„S&nbsp;najatými dělníky.“</span></p>
        <p class="chunk" data-nb-ref-number="21" data-nb-words="86" data-nb-chars="542"><span class="idea" data-nb-ref-number="21" id="idea21" data-nb-words="86" data-nb-chars="542">„Dělníci nechtějí pracovat pořádně a&nbsp;s&nbsp;pořádným nářadím. Náš zemědělský dělník má&nbsp;jedinou starost, opít se&nbsp;jako zvíře, a&nbsp;v&nbsp;opilství vám zničí všecko, co&nbsp;mu&nbsp;svěříte. Koně přespříliš napojí, potrhá pěkný postroj, kolo s&nbsp;obručí vymění a&nbsp;propije, a&nbsp;do mlátičky vám hodí hřebík, aby se&nbsp;polámala. Hnusí se&nbsp;mu&nbsp;všecko, co&nbsp;není po&nbsp;jeho. Proto všeobecná úroveň hospodářství klesla. Pozemky zpustly, zarostly plevelem nebo přišly do&nbsp;rukou sedlákům, a&nbsp;výnos je&nbsp;sotva poloviční. Národní bohatství se&nbsp;ztenčilo. Kdyby se&nbsp;bylo udělalo totéž, jenže uvážlivě…“</span></p>
        <p class="chunk" data-nb-ref-number="22" data-nb-words="15" data-nb-chars="95"><span class="idea" data-nb-ref-number="22" id="idea22" data-nb-words="15" data-nb-chars="95">A&nbsp;začal rozvíjet svůj návrh na&nbsp;osvobození rolníků, při kterém měly být odstraněny tyto nesnáze.</span></p>
        <p class="chunk" data-nb-ref-number="23" data-nb-words="26" data-nb-chars="160"><span class="idea" data-nb-ref-number="23" id="idea23" data-nb-words="26" data-nb-chars="160">Levina to&nbsp;nezajímalo, ale když statkář domluvil, vrátil se&nbsp;k&nbsp;jeho první tezi a&nbsp;obrátil se&nbsp;ke&nbsp;Svijažskému, jehož chtěl přimět, aby odpovědně vyslovil svůj názor.</span></p>
        <p class="chunk" data-nb-ref-number="24" data-nb-words="22" data-nb-chars="141"><span class="idea" data-nb-ref-number="24" id="idea24" data-nb-words="22" data-nb-chars="141">„To, že&nbsp;úroveň hospodářství klesá a&nbsp;že při našich vztazích k&nbsp;dělníkům nemáme možnost racionálně a&nbsp;výhodně hospodařit, je&nbsp;úplně pravda,“ řekl.</span></p>
        <p class="chunk" data-nb-ref-number="25" data-nb-words="51" data-nb-chars="337"><span class="idea" data-nb-ref-number="25" id="idea25" data-nb-words="51" data-nb-chars="337">„Nemyslím,“ namítl Svijažskij už&nbsp;vážně, „jenom vidím, že&nbsp;ne­umíme hospodařit a&nbsp;že hospodářství, jaké jsme měli za&nbsp;nevolnictví, nebylo příliš pokročilé, ale naopak příliš zaostalé. Nemáme stroje ani dobrý tažný dobytek, nemáme pořádnou správu ani neumíme počítat. Zkuste se&nbsp;hospodáře zeptat, a&nbsp;nebude vědět, co&nbsp;by&nbsp;mu&nbsp;vyneslo a&nbsp;co nikoli.“</span></p>
        <p class="chunk" data-nb-ref-number="26" data-nb-words="18" data-nb-chars="130"><span class="idea" data-nb-ref-number="26" id="idea26" data-nb-words="18" data-nb-chars="130">„Italské účetnictví,“ ironicky prohodil statkář. „Ať počítáte, jak chcete, když vám lidi všecko pokazí, stejně nebudete mít zisk.“</span></p>
        <p class="chunk" data-nb-ref-number="27" data-nb-words="45" data-nb-chars="288"><span class="idea" data-nb-ref-number="27" id="idea27" data-nb-words="45" data-nb-chars="288">„Proč by&nbsp;měli všecko pokazit? Mizernou mlátičku, ruský žentourek vám rozbijí, ale mou parní mlátičku by&nbsp;nerozbili. Utahanou ruskou herku vám zkazí, ale pořiďte si&nbsp;percheronské koně, nebo aspoň voroněžské tahouny, a&nbsp;ty vám nezkazí. A&nbsp;tak je&nbsp;to&nbsp;se&nbsp;vším. Musíme úroveň zemědělství zvyšovat.“</span></p>
        <p class="chunk" data-nb-ref-number="28" data-nb-words="28" data-nb-chars="168"><span class="idea" data-nb-ref-number="28" id="idea28" data-nb-words="28" data-nb-chars="168">„Jen kdyby bylo z&nbsp;čeho, Nikolaji Ivanoviči. Vám je&nbsp;hej, ale já&nbsp;abych vydržoval syna na&nbsp;univerzitě a&nbsp;ti mladší studují na&nbsp;gymnáziu. Já&nbsp;percheronské koně kupovat nemohu.“</span></p>
        <p class="chunk" data-nb-ref-number="29" data-nb-words="5" data-nb-chars="25"><span class="idea" data-nb-ref-number="29" id="idea29" data-nb-words="5" data-nb-chars="25">„Ale od&nbsp;toho máme banky.“</span></p>
        <p class="chunk" data-nb-ref-number="30" data-nb-words="7" data-nb-chars="42"><span class="idea" data-nb-ref-number="30" id="idea30" data-nb-words="7" data-nb-chars="42">„Abych přišel na&nbsp;buben? Ne, pěkně děkuju!“</span></p>
        <p class="chunk" data-nb-ref-number="31" data-nb-words="46" data-nb-chars="288"><span class="idea" data-nb-ref-number="31" id="idea31" data-nb-words="46" data-nb-chars="288">„Nesouhlasím s&nbsp;tím, že&nbsp;je&nbsp;nutné a&nbsp;možné úroveň zemědělství ještě zvýšit,“ řekl Levin. „Věnuji se&nbsp;tomu, mám i&nbsp;prostředky, ale nic jsem nedokázal. Komu by&nbsp;prospěly banky, nevím. Já&nbsp;aspoň, kdykoli jsem investoval peníze do&nbsp;hospodářství, vždycky jsem prodělal, ať&nbsp;šlo o&nbsp;dobytek, nebo stroje.“</span></p>
        <p class="chunk" data-nb-ref-number="32" data-nb-words="13" data-nb-chars="80"><span class="idea" data-nb-ref-number="32" id="idea32" data-nb-words="13" data-nb-chars="80">„To je&nbsp;pravda,“ přitakal statkář s&nbsp;šedivým knírem, a&nbsp;dokonce se&nbsp;potěšeně zasmál.</span></p>
        <p class="chunk" data-nb-ref-number="33" data-nb-words="50" data-nb-chars="335"><span class="idea" data-nb-ref-number="33" id="idea33" data-nb-words="50" data-nb-chars="335">„A&nbsp;nejsem sám,“ pokračoval Levin. „Mohu se&nbsp;odvolat na&nbsp;všechny statkáře, kteří hospodaří racionálně. Až&nbsp;na&nbsp;malé výjimky všichni prodělávají. No&nbsp;řekněte, vynáší vám vaše hospodářství?“ pravil Levin a&nbsp;v&nbsp;tu chvíli na&nbsp;Svijažském postřehl kradmý výraz úleku, který na&nbsp;něm pozoroval, kdykoli chtěl vniknout za&nbsp;předpokoje jeho duševního světa.</span></p>
        <p class="chunk" data-nb-ref-number="34" data-nb-words="62" data-nb-chars="375"><span class="idea" data-nb-ref-number="34" id="idea34" data-nb-words="62" data-nb-chars="375">Kromě toho nebyla od&nbsp;Levina ta&nbsp;otázka zcela poctivá. Před malou chvílí mu&nbsp;hostitelka při čaji říkala, že&nbsp;si&nbsp;letos v&nbsp;létě pozvali z&nbsp;Moskvy německého znalce účetnictví, který jim za&nbsp;pět set rublů odměny provedl vyúčtování a&nbsp;zjistil, že&nbsp;jejich statek vykazuje ročně ztrátu přes tři tisíce rublů. Nepamatovala se&nbsp;kolik přesně, ale Němec to&nbsp;prý vypočítal snad na&nbsp;desetinu kopejky.</span></p>
        <p class="chunk" data-nb-ref-number="35" data-nb-words="17" data-nb-chars="117"><span class="idea" data-nb-ref-number="35" id="idea35" data-nb-words="17" data-nb-chars="117">Při zmínce o&nbsp;výnosnosti hospodářství Svijažských se&nbsp;statkář usmál. Nejspíš věděl, jaký zisk může mít soused maršálek.</span></p>
        <p class="chunk" data-nb-ref-number="36" data-nb-words="22" data-nb-chars="137"><span class="idea" data-nb-ref-number="36" id="idea36" data-nb-words="22" data-nb-chars="137">„Možná že&nbsp;nevynáší,“ odvětil Svijažskij. „To jenom svědčí o&nbsp;tom, že&nbsp;jsem buď špatný hospodář, anebo že&nbsp;vydávám kapitál na&nbsp;zvýšení renty.“</span></p>
        <p class="chunk" data-nb-ref-number="37" data-nb-words="35" data-nb-chars="204"><span class="idea" data-nb-ref-number="37" id="idea37" data-nb-words="35" data-nb-chars="204">„Och jé, renta!“ polekal se&nbsp;Levin. „Snad ji&nbsp;mohou mít v&nbsp;Evropě, kde se&nbsp;půda zlepšila vynaloženou prací, ale u&nbsp;nás se&nbsp;všecka půda vynaloženou prací zhoršuje, totiž vymrskává se, takže tu&nbsp;není žádná renta.“</span></p>
        <p class="chunk" data-nb-ref-number="38" data-nb-words="7" data-nb-chars="31"><span class="idea" data-nb-ref-number="38" id="idea38" data-nb-words="7" data-nb-chars="31">„Jak to, že&nbsp;není? To&nbsp;je&nbsp;zákon.“</span></p>
        <p class="chunk" data-nb-ref-number="39" data-nb-words="20" data-nb-chars="117"><span class="idea" data-nb-ref-number="39" id="idea39" data-nb-words="20" data-nb-chars="117">„Pak jsme mimo zákon. Renta nic nevyřeší, ale naopak všecko zkomplikuje. Ne, řekněte mi, jak může být nauka o&nbsp;rentě…“</span></p>
        <p class="chunk" data-nb-ref-number="40" data-nb-words="24" data-nb-chars="149"><span class="idea" data-nb-ref-number="40" id="idea40" data-nb-words="24" data-nb-chars="149">„Nemáte chuť na&nbsp;kyselé mléko? Mášo, pošli nám sem kyselé mléko nebo maliny,“ obrátil se&nbsp;Svijažskij k&nbsp;ženě. „Letos nám maliny vydržely úžasně dlouho.“</span></p>
        <p class="chunk" data-nb-ref-number="41" data-nb-words="19" data-nb-chars="128"><span class="idea" data-nb-ref-number="41" id="idea41" data-nb-words="19" data-nb-chars="128">A&nbsp;Svijažskij v&nbsp;nejlepším rozmaru vstal, zřejmě pokládaje rozmluvu za&nbsp;ukončenou, zrovna když se&nbsp;Levin domníval, že&nbsp;teprve začala.</span></p>
        <p class="chunk" data-nb-ref-number="42" data-nb-words="114" data-nb-chars="678"><span class="idea" data-nb-ref-number="42" id="idea42" data-nb-words="114" data-nb-chars="678">Když Levin takto přišel o&nbsp;společníka, pokračoval v&nbsp;hovoru se&nbsp;statkářem. Snažil se&nbsp;mu&nbsp;dokázat, že&nbsp;všechny obtíže plynou z&nbsp;toho, že&nbsp;nechceme poznat vlastnosti a&nbsp;zvyky našeho dělníka; ale jako všichni lidé svérázně a&nbsp;osamoceně hloubající ani statkář nechtěl mít porozumění pro cizí názory a&nbsp;byl zvlášť zaujat názory vlastními. Trval na&nbsp;tom, že&nbsp;ruský sedlák je&nbsp;hovado a&nbsp;libuje si&nbsp;v&nbsp;hovadství, a&nbsp;aby se&nbsp;toho zbavil, že&nbsp;je&nbsp;třeba moci, jenže tu&nbsp;nemáme; musí mít nad sebou karabáč, ale my&nbsp;jsme už&nbsp;tak liberální, že&nbsp;jsme tisíciletý karabáč najednou vyměnili za&nbsp;jakési advokáty a&nbsp;vězení, v&nbsp;nichž se&nbsp;darebné smradlavé chásce dává dobrá polévka a&nbsp;vypočítávají se&nbsp;jí&nbsp;krychlové stopy vzduchu.</span></p>
        <p class="chunk" data-nb-ref-number="43" data-nb-words="22" data-nb-chars="141"><span class="idea" data-nb-ref-number="43" id="idea43" data-nb-words="22" data-nb-chars="141">„Proč myslíte,“ snažil se&nbsp;Levin vrátit k&nbsp;původní otázce, „že bychom nemohli nalézt takový poměr k&nbsp;pracovní síle, aby práce byla produktivní?“</span></p>
        <p class="chunk" data-nb-ref-number="44" data-nb-words="11" data-nb-chars="77"><span class="idea" data-nb-ref-number="44" id="idea44" data-nb-words="11" data-nb-chars="77">„S&nbsp;ruskými lidmi to&nbsp;nikdy nedokážete! Chybí nám autorita!“ odpověděl statkář.</span></p>
        <p class="chunk" data-nb-ref-number="45" data-nb-words="74" data-nb-chars="468"><span class="idea" data-nb-ref-number="45" id="idea45" data-nb-words="74" data-nb-chars="468">„Jakpak by&nbsp;se&nbsp;daly vytvořit nové podmínky?“ ozval se&nbsp;Svijažskij. Napil se&nbsp;kyselého mléka a&nbsp;teď si&nbsp;zapálil cigaretu a&nbsp;opět zasáhl do&nbsp;debaty. „Všecky možné vztahy k&nbsp;pracovní síle byly určeny a&nbsp;prozkoumány,“ řekl. „Pozůstatek primitivismu, prvobytně pospolná rolnická obec se&nbsp;vzájemným ručením se&nbsp;rozpadá sama sebou, nevolnictví bylo zrušeno, zbývá jen svobodná práce a&nbsp;její formy jsou určité a&nbsp;hotové a&nbsp;musíme je&nbsp;přijmout. Podruh, nádeník, farmář&nbsp;– a&nbsp;tomu se&nbsp;nevyhnete.“</span></p>
        <p class="chunk" data-nb-ref-number="46" data-nb-words="7" data-nb-chars="43"><span class="idea" data-nb-ref-number="46" id="idea46" data-nb-words="7" data-nb-chars="43">„Ale Evropa není s&nbsp;těmi formami spokojena.“</span></p>
        <p class="chunk" data-nb-ref-number="47" data-nb-words="7" data-nb-chars="43"><span class="idea" data-nb-ref-number="47" id="idea47" data-nb-words="7" data-nb-chars="43">„Není a&nbsp;hledá nové. A&nbsp;pravděpodobně najde.“</span></p>
        <p class="chunk" data-nb-ref-number="48" data-nb-words="13" data-nb-chars="75"><span class="idea" data-nb-ref-number="48" id="idea48" data-nb-words="13" data-nb-chars="75">„Vždyť o&nbsp;tom právě mluvím,“ řekl Levin. „A&nbsp;proč bychom neměli taky hledat?“</span></p>
        <p class="chunk" data-nb-ref-number="49" data-nb-words="18" data-nb-chars="108"><span class="idea" data-nb-ref-number="49" id="idea49" data-nb-words="18" data-nb-chars="108">„Protože by&nbsp;to&nbsp;bylo totéž, jako si&nbsp;vymýšlet nové způsoby stavby železnic. Jsou už&nbsp;hotové, už&nbsp;byly objeveny.“</span></p>
        <p class="chunk" data-nb-ref-number="50" data-nb-words="10" data-nb-chars="59"><span class="idea" data-nb-ref-number="50" id="idea50" data-nb-words="10" data-nb-chars="59">„A&nbsp;jestli se&nbsp;nám nehodí, jestli jsou hloupé?“ namítl Levin.</span></p>
        <p class="chunk" data-nb-ref-number="51" data-nb-words="8" data-nb-chars="48"><span class="idea" data-nb-ref-number="51" id="idea51" data-nb-words="8" data-nb-chars="48">A&nbsp;opět postřehl v&nbsp;očích Svijažského výraz úleku.</span></p>
        <p class="chunk" data-nb-ref-number="52" data-nb-words="25" data-nb-chars="154"><span class="idea" data-nb-ref-number="52" id="idea52" data-nb-words="25" data-nb-chars="154">„Ovšem: utlučeme je&nbsp;čepicemi, objevili jsme, co&nbsp;Evropa hledá! To&nbsp;všecko znám, ale promiňte mi, znáte všecko, co&nbsp;bylo v&nbsp;Evropě vykonáno v&nbsp;dělnické otázce?“</span></p>
        <p class="chunk" data-nb-ref-number="53" data-nb-words="4" data-nb-chars="21"><span class="idea" data-nb-ref-number="53" id="idea53" data-nb-words="4" data-nb-chars="21">„Ne, znám to&nbsp;špatně.“</span></p>
        <p class="chunk" data-nb-ref-number="54" data-nb-words="30" data-nb-chars="218"><span class="idea" data-nb-ref-number="54" id="idea54" data-nb-words="30" data-nb-chars="218">„Ta otázka dnes zaměstnává největší duchy v&nbsp;Evropě. Směr Schultze-Delitschův… Pak celá ta&nbsp;obrovská literatura o&nbsp;dělnické otázce nejliberálnějšího směru lassallovského… Mylhúzské zřízení… to&nbsp;už&nbsp;je&nbsp;fakt, jak jistě víte.“</span></p>
        <p class="chunk" data-nb-ref-number="55" data-nb-words="7" data-nb-chars="42"><span class="idea" data-nb-ref-number="55" id="idea55" data-nb-words="7" data-nb-chars="42">„Mám o&nbsp;tom představu, ale velice mlhavou.“</span></p>
        <p class="chunk" data-nb-ref-number="56" data-nb-words="32" data-nb-chars="176"><span class="idea" data-nb-ref-number="56" id="idea56" data-nb-words="32" data-nb-chars="176">„To jen tak říkáte. Jistě to&nbsp;všecko znáte zrovna tak dobře jako já. Nejsem ovšem profesor sociologie, ale zajímalo mě&nbsp;to, a&nbsp;jestli se&nbsp;o&nbsp;to zajímáte, opravdu se&nbsp;do&nbsp;toho pusťte.“</span></p>
        <p class="chunk" data-nb-ref-number="57" data-nb-words="4" data-nb-chars="21"><span class="idea" data-nb-ref-number="57" id="idea57" data-nb-words="4" data-nb-chars="21">„Ale k&nbsp;čemu dospěli?“</span></p>
        <p class="chunk" data-nb-ref-number="58" data-nb-words="1" data-nb-chars="11"><span class="idea" data-nb-ref-number="58" id="idea58" data-nb-words="1" data-nb-chars="11">„Promiňte…“</span></p>
        <p class="chunk" data-nb-ref-number="59" data-nb-words="22" data-nb-chars="148"><span class="idea" data-nb-ref-number="59" id="idea59" data-nb-words="22" data-nb-chars="148">Statkáři vstali. Svijažskij opět Levina zarazil v&nbsp;jeho nepříjemném zvyku nahlížet, co&nbsp;je&nbsp;za&nbsp;předpokoji jeho duševního světa, a&nbsp;šel vyprovodit hosty.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_105.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>