<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XVIII">
    <meta name="apple-mobile-web-app-capable" content="yes">
    <title>XVIII • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_058.html">
    <link rel="next" href="./anna_karenina_060.html">
    <meta name="nb-order" content="58">
    <link rel="self" href="anna_karenina_059.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="584" data-nb-chars="3556" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_058.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XVIII</span></h1>
        <p class="chunk" data-nb-ref-number="2" data-nb-words="127" data-nb-chars="770"><span class="idea" data-nb-ref-number="2" id="idea2" data-nb-words="127" data-nb-chars="770">Přestože celý vnitřní život Vronského byl nabit jeho vášní, jeho život vnější neměnně a&nbsp;nezadržitelně běžel ve&nbsp;starých, obvyklých kolejích společenských a&nbsp;plukovních styků a&nbsp;zájmů. Zájmy plukovní zaujímaly v&nbsp;životě Vronského významné místo, poněvadž měl pluk rád, a&nbsp;ještě víc proto, že&nbsp;u&nbsp;pluku měli rádi jeho. U&nbsp;pluku měli Vronského rádi, a&nbsp;nejen to, vážili si&nbsp;ho&nbsp;a&nbsp;byli na&nbsp;něho hrdi, byli hrdi, že&nbsp;ten nesmírně bohatý člověk s&nbsp;vynikajícím vzděláním a&nbsp;schopnostmi, mající otevřenou cestu k&nbsp;všemožným úspěchům, které mohou lichotit ctižádosti a&nbsp;marnivosti, pohrdá tím vším a&nbsp;ze všech životních zájmů si&nbsp;nejvíce hledí zájmů pluku a&nbsp;kolegů. Vronskij si&nbsp;byl vědom, jak se&nbsp;na&nbsp;něho kolegové dívají, a&nbsp;kromě toho, že&nbsp;měl ten život rád, cítil se&nbsp;povinen nezradit ustálený názor.</span></p>
        <p class="chunk" data-nb-ref-number="3" data-nb-words="87" data-nb-chars="553"><span class="idea" data-nb-ref-number="3" id="idea3" data-nb-words="87" data-nb-chars="553">Rozumí se&nbsp;samo sebou, že&nbsp;s&nbsp;žádným kamarádem nemluvil o&nbsp;své lásce, nepodřekl se&nbsp;ani při největších pitkách (nikdy ostatně nebýval tak opilý, aby pozbyl sebekontrolu) a&nbsp;zacpával ústa všem lehkomyslníkům, kteří se&nbsp;pokoušeli činit narážky na&nbsp;jeho poměr. Ale přesto vědělo o&nbsp;jeho lásce celé město, všichni více nebo méně správně tušili, jaký vztah má&nbsp;ke&nbsp;Kareninové, a&nbsp;většina mladých mužů mu&nbsp;záviděla právě to, co&nbsp;bylo v&nbsp;jeho lásce největší obtíží, totiž význačné postavení Kareninovo, které způsobovalo, že&nbsp;poměr budil ve&nbsp;vyšších kruzích nápadnou pozornost.</span></p>
        <p class="chunk" data-nb-ref-number="4" data-nb-words="70" data-nb-chars="419"><span class="idea" data-nb-ref-number="4" id="idea4" data-nb-words="70" data-nb-chars="419">Mladé ženy, které Anně záviděly a&nbsp;které už&nbsp;dávno omrzelo, že&nbsp;je&nbsp;označována za&nbsp;<em>počestnou</em>, měly většinou radost z&nbsp;toho, co&nbsp;předvídaly, a&nbsp;čekaly jenom, až&nbsp;se&nbsp;utvrdí obrat ve&nbsp;veřejném mínění, aby se&nbsp;na&nbsp;ni&nbsp;obořily celou tíhou svého pohrdání. Už&nbsp;si&nbsp;chystaly kousky bláta, které po&nbsp;ní&nbsp;chtěly hodit, až&nbsp;přijde vhodná chvíle. Lidé usedlejší a&nbsp;lidé vysoce postavení většinou nesli nelibě, že&nbsp;se&nbsp;chystá takový společenský skandál.</span></p>
        <p class="chunk" data-nb-ref-number="5" data-nb-words="169" data-nb-chars="979"><span class="idea" data-nb-ref-number="5" id="idea5" data-nb-words="169" data-nb-chars="979">Když se&nbsp;o&nbsp;poměru Vronského dověděla jeho matka, byla zprvu potěšena&nbsp;– jednak proto, že&nbsp;podle jejích představ nic tak nekorunuje lesk oslňujícího mladého muže jako poměr s&nbsp;dámou z&nbsp;vyšších kruhů, jednak proto, že&nbsp;Kareninová, která se&nbsp;jí&nbsp;tolik líbila a&nbsp;tolik vyprávěla o&nbsp;svém synovi, byla přece jen stejná jako všechny hezké, pořádné ženy, jak tomu rozuměla hraběnka Vronská. Ale v&nbsp;poslední době se&nbsp;dověděla, že&nbsp;syn odmítl nabízené místo, významné pro jeho kariéru, a&nbsp;to jen proto, aby zůstal u&nbsp;pluku a&nbsp;mohl se&nbsp;scházet s&nbsp;Kareninovou. Dověděla se, že&nbsp;vlivné osobnosti jsou s&nbsp;ním proto nespokojeny, i&nbsp;změnila svůj názor. Nelíbilo se&nbsp;jí&nbsp;ani to, že&nbsp;podle všeho, co&nbsp;si&nbsp;o&nbsp;tom poměru zjistila, nebyl to&nbsp;skvělý, galantní poměr s&nbsp;dámou ze&nbsp;vznešené společnosti, jaký by&nbsp;schvalovala, ale nějaká ztřeštěná wertherovská vášeň&nbsp;– tak jí&nbsp;bylo řečeno&nbsp;–, která ho&nbsp;může dohnat k&nbsp;různým pošetilostem. Neviděla ho&nbsp;od&nbsp;té&nbsp;doby, co&nbsp;náhle odjel z&nbsp;Moskvy, a&nbsp;vzkazovala mu&nbsp;po&nbsp;starším synovi, aby za&nbsp;ní&nbsp;přijel.</span></p>
        <p class="chunk" data-nb-ref-number="6" data-nb-words="55" data-nb-chars="332"><span class="idea" data-nb-ref-number="6" id="idea6" data-nb-words="55" data-nb-chars="332">Starší bratr byl s&nbsp;mladším bratrem rovněž nespokojen. Nepátral, jaká je&nbsp;to&nbsp;láska, zda velká, či&nbsp;malá, vášnivá, či&nbsp;nevášnivá, neřestná, či&nbsp;nevinná (sám, ač&nbsp;měl děti, si&nbsp;vydržoval tanečnici, a&nbsp;proto byl v&nbsp;těch věcech shovívavý). Věděl však, že&nbsp;se&nbsp;ta&nbsp;láska nelíbí lidem, kterým je&nbsp;nutno se&nbsp;líbit, a&nbsp;proto bratrovo jednání neschvaloval.</span></p>
        <p class="chunk" data-nb-ref-number="7" data-nb-words="17" data-nb-chars="117"><span class="idea" data-nb-ref-number="7" id="idea7" data-nb-words="17" data-nb-chars="117">Kromě vojenské služby a&nbsp;společnosti se&nbsp;Vronskij věnoval ještě jedné věci, totiž koním, jichž byl vášnivým milovníkem.</span></p>
        <p class="chunk" data-nb-ref-number="8" data-nb-words="30" data-nb-chars="202"><span class="idea" data-nb-ref-number="8" id="idea8" data-nb-words="30" data-nb-chars="202">Letos se&nbsp;měly konat důstojnické překážkové dostihy. Vronskij se&nbsp;k&nbsp;dostihům přihlásil, koupil si&nbsp;čistokrevnou anglickou klisnu a&nbsp;přes svou lásku byl blízkými dostihy i&nbsp;při vší zdrženlivosti vřele zaujat.</span></p>
        <p class="chunk" data-nb-ref-number="9" data-nb-words="28" data-nb-chars="179"><span class="idea" data-nb-ref-number="9" id="idea9" data-nb-words="28" data-nb-chars="179">Dvě vášně si&nbsp;navzájem nepřekážely. Naopak, potřeboval se&nbsp;něčím zabývat, horovat pro něco, co&nbsp;nesouviselo s&nbsp;jeho láskou, aby se&nbsp;osvěžil a&nbsp;oddechl si&nbsp;po&nbsp;dojmech příliš vzrušujících.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_060.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>