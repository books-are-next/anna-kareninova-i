<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXVI">
    <meta name="apple-mobile-web-app-capable" content="yes">
    <title>XXVI • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_066.html">
    <link rel="next" href="./anna_karenina_068.html">
    <meta name="nb-order" content="66">
    <link rel="self" href="anna_karenina_067.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1305" data-nb-chars="7980" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_066.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">XXVI</span></h1>
        <p class="chunk" data-nb-ref-number="2" data-nb-words="72" data-nb-chars="448"><span class="idea" data-nb-ref-number="2" id="idea2" data-nb-words="72" data-nb-chars="448">Vztahy mezi Alexejem Alexandrovičem a&nbsp;ženou byly navenek stejné jako dříve. S&nbsp;tím rozdílem, že&nbsp;Karenin byl ještě víc zaneprázdněn než dříve. Stejně jako léta minulá odjel počátkem jara do&nbsp;ciziny do&nbsp;lázní, aby upevnil své zdraví, každoročně podlamované namáhavou zimní prací, a&nbsp;jako obyčejně se&nbsp;v&nbsp;červenci vrátil a&nbsp;se zvýšenou energií se&nbsp;neprodleně pustil do&nbsp;obvyklé práce. Jeho žena odjela jako obyčejně na&nbsp;letní byt, kdežto on&nbsp;zůstal v&nbsp;Petrohradě.</span></p>
        <p class="chunk" data-nb-ref-number="3" data-nb-words="125" data-nb-chars="690"><span class="idea" data-nb-ref-number="3" id="idea3" data-nb-words="125" data-nb-chars="690">Od&nbsp;oné rozmluvy po&nbsp;večírku u&nbsp;kněžny Tverské nikdy s&nbsp;Annou nemluvil o&nbsp;svém podezření ani žárlivosti a&nbsp;jeho obvyklý tón, kterým jako by&nbsp;někoho posměšně napodoboval, se&nbsp;při jeho nynějším vztahu k&nbsp;ženě dokonale hodil. Byl k&nbsp;ženě o&nbsp;něco chladnější. Jako by&nbsp;s&nbsp;ní byl jen poněkud nespokojen, protože se&nbsp;vyhnula onomu prvnímu večernímu rozhovoru. V&nbsp;jeho vztahu k&nbsp;ní byl nádech rozmrzelosti, ale nic více. „Nechtěla sis se&nbsp;mnou vážně promluvit,“ tak asi ji&nbsp;v&nbsp;duchu oslovoval, „tím hůř pro tebe. Teď už&nbsp;mě&nbsp;budeš prosit, ale <em>já</em> s&nbsp;tebou nebudu chtít mluvit,“ říkal si&nbsp;v&nbsp;duchu jako člověk, který by&nbsp;se&nbsp;marně snažil uhasit oheň, rozzlobil by&nbsp;se&nbsp;na&nbsp;své marné úsilí a&nbsp;řekl by: „Dobře ti&nbsp;tak! Za&nbsp;to&nbsp;uhoříš!“</span></p>
        <p class="chunk" data-nb-ref-number="4" data-nb-words="74" data-nb-chars="429"><span class="idea" data-nb-ref-number="4" id="idea4" data-nb-words="74" data-nb-chars="429">Ten člověk, rozumný a&nbsp;vytříbený ve&nbsp;věcech služebních, nechápal, jak je&nbsp;takový vztah k&nbsp;ženě nesmyslný. Nechápal, protože ho&nbsp;příliš děsilo, že&nbsp;by&nbsp;si&nbsp;měl uvědomit svou nynější situaci, a&nbsp;uzavřel, uzamkl a&nbsp;zapečetil ve&nbsp;svém nitru přihrádku, v&nbsp;které choval své city k&nbsp;rodině, to&nbsp;jest k&nbsp;ženě a&nbsp;k&nbsp;synovi. Kdysi pozorný otec začal koncem zimy jednat se&nbsp;synem zvlášť chladně a&nbsp;stejně posměvačně jako s&nbsp;ženou. „Á mladý muži!“ oslovoval ho.</span></p>
        <p class="chunk" data-nb-ref-number="5" data-nb-words="112" data-nb-chars="619"><span class="idea" data-nb-ref-number="5" id="idea5" data-nb-words="112" data-nb-chars="619">Alexej Alexandrovič si&nbsp;myslil a&nbsp;říkal, že&nbsp;ještě nikdy neměl tolik práce v&nbsp;úřadě jako letos. Ale nepřiznal si, že&nbsp;letos si&nbsp;tu&nbsp;práci sám vynalézá, že&nbsp;je&nbsp;to&nbsp;jeden z&nbsp;prostředků, jak neotvírat přihrádku, kde ležely city k&nbsp;ženě a&nbsp;k&nbsp;rodině i&nbsp;myšlenky na&nbsp;ně, tím hrozivější, čím déle tam ležely. Kdyby byl někdo měl právo zeptat se&nbsp;Alexeje Alexandroviče, co&nbsp;soudí o&nbsp;chování své ženy, jemný, mírný Alexej Alexandrovič by&nbsp;nebyl odpověděl, jen by&nbsp;se&nbsp;byl na&nbsp;tazatele velice rozhněval. Proto se&nbsp;tvářil tak hrdě a&nbsp;přísně, kdykoli byl tázán, jak se&nbsp;daří ženě. Nechtěl na&nbsp;chování a&nbsp;city své ženy myslit a&nbsp;opravdu si&nbsp;o&nbsp;tom nic nemyslil.</span></p>
        <p class="chunk" data-nb-ref-number="6" data-nb-words="155" data-nb-chars="927"><span class="idea" data-nb-ref-number="6" id="idea6" data-nb-words="155" data-nb-chars="927">Alexej Alexandrovič měl stálý letní byt v&nbsp;Petěrgofu a&nbsp;obvykle tam žila v&nbsp;létě i&nbsp;Její hraběcí Milost Lydie Ivanovna jako Annina sousedka a&nbsp;pravidelně se&nbsp;s&nbsp;ní stýkala. Letos hraběnka Lydie Ivanovna nechtěla v&nbsp;Petěrgofu bydlit, ani jednou Annu nenavštívila a&nbsp;naznačila Kareninovi, jak je&nbsp;nevhodné, že&nbsp;se&nbsp;Anna spřátelila s&nbsp;Betsy a&nbsp;s&nbsp;Vronským. Alexej Alexandrovič ji&nbsp;přísně zarazil, vyslovil myšlenku, že&nbsp;jeho žena je&nbsp;povznesena nad jakékoli podezření, a&nbsp;od té&nbsp;doby se&nbsp;hraběnce vyhýbal. Nechtěl vidět a&nbsp;ani neviděl, že&nbsp;ve&nbsp;společnosti se&nbsp;už&nbsp;na&nbsp;jeho ženu dívají skrz prsty, nechtěl chápat ani nechápal, proč žena zvlášť naléhá, aby se&nbsp;mohla přestěhovat do&nbsp;Carského, kde bydlila Betsy a&nbsp;odkud bylo blízko k&nbsp;ležení pluku Vronského. Nedovolil si&nbsp;na&nbsp;to&nbsp;myslit a&nbsp;také na&nbsp;to&nbsp;nemyslil; ale třebaže si&nbsp;to&nbsp;nikdy nepřiznal ani nepojal podezření, a&nbsp;tím méně měl důkazy, přece jen věděl nepochybně, že&nbsp;je&nbsp;podváděný manžel a&nbsp;byl hluboce nešťastný.</span></p>
        <p class="chunk" data-nb-ref-number="7" data-nb-words="62" data-nb-chars="379"><span class="idea" data-nb-ref-number="7" id="idea7" data-nb-words="62" data-nb-chars="379">Kolikrát si&nbsp;Alexej Alexandrovič za&nbsp;osm let šťastného rodinného života říkával při pohledu na&nbsp;nevěrné ženy a&nbsp;oklamané manžely: „Jak to&nbsp;mohlo dojít tak daleko? Proč nerozřeší tu&nbsp;nemožnou situaci?“ Ale když teď pohroma padla na&nbsp;jeho hlavu, neuvažoval, jak situaci rozřešit, ba&nbsp;co&nbsp;víc, vůbec o&nbsp;ní nechtěl vědět, nechtěl o&nbsp;ní vědět právě proto, že&nbsp;byla příliš děsivá, příliš nezvyklá.</span></p>
        <p class="chunk" data-nb-ref-number="8" data-nb-words="34" data-nb-chars="203"><span class="idea" data-nb-ref-number="8" id="idea8" data-nb-words="34" data-nb-chars="203">Po&nbsp;svém návratu z&nbsp;ciziny byl Alexej Alexandrovič na&nbsp;letním sídle dvakrát. Jednou přijel k&nbsp;obědu, podruhé strávil večer s&nbsp;hosty, ale ani jednou nezůstal přes noc, jak to&nbsp;obvykle dělával v&nbsp;minulých letech.</span></p>
        <p class="chunk" data-nb-ref-number="9" data-nb-words="75" data-nb-chars="423"><span class="idea" data-nb-ref-number="9" id="idea9" data-nb-words="75" data-nb-chars="423">Toho dne, kdy se&nbsp;konaly dostihy, měl Alexej Alexandrovič plno práce; ale udělal si&nbsp;přesný rozvrh a&nbsp;rozhodl se, že&nbsp;brzo poobědvá, pak hned pojede na&nbsp;letní sídlo k&nbsp;ženě a&nbsp;odtamtud na&nbsp;dostihy, kde bude přítomen dvůr a&nbsp;kde by&nbsp;měl být také. U&nbsp;ženy se&nbsp;staví proto, že&nbsp;se&nbsp;rozhodl navštěvovat ji&nbsp;jednou týdně, poněvadž tak velí slušnost. Kromě toho měl ženě ten den odevzdat dle ustáleného pořádku k&nbsp;patnáctému peníze na&nbsp;domácnost.</span></p>
        <p class="chunk" data-nb-ref-number="10" data-nb-words="22" data-nb-chars="132"><span class="idea" data-nb-ref-number="10" id="idea10" data-nb-words="22" data-nb-chars="132">Ovládaje své myšlení jako vždy, rozmyslil si&nbsp;tohle všecko, co&nbsp;se&nbsp;týkalo ženy, ale nedovolil svým myšlenkám, aby se&nbsp;jí&nbsp;zabývaly dále.</span></p>
        <p class="chunk" data-nb-ref-number="11" data-nb-words="196" data-nb-chars="1337"><span class="idea" data-nb-ref-number="11" id="idea11" data-nb-words="196" data-nb-chars="1337">Dopoledne byl velmi zaměstnán. Minulého dne mu&nbsp;hraběnka Lydie Ivanovna poslala brožuru slavného cestovatele po&nbsp;Číně, dlícího v&nbsp;Petrohradě, a&nbsp;žádala ho&nbsp;v&nbsp;dopise, aby přijal tohoto cestovatele, muže v&nbsp;mnohém ohledu velmi zajímavého a&nbsp;užitečného. Alexej Alexandrovič nestačil brožuru přečíst večer a&nbsp;dočítal ji&nbsp;ráno. Pak se&nbsp;dostavily strany, začalo podávání zpráv, návštěvy, jmenování, propuštění, rozdílení odměn, penzí a&nbsp;služného, korespondence&nbsp;– zkrátka každodenní práce, jak tomu říkal Alexej Alexandrovič, práce, která zabírala tolik času. Pak přišla věc soukromá, návštěva lékaře a&nbsp;prokuristy. Prokurista mnoho času nezabral. Jenom Alexeji Alexandroviči odevzdal potřebné peníze a&nbsp;podal mu&nbsp;stručnou zprávu o&nbsp;stavu financí, který nebyl nejlepší, neboť se&nbsp;letos při častém cestování vydalo víc, takže vznikl schodek. Avšak lékař, věhlasný petrohradský lékař, který byl přítelem Alexeje Alexandroviče, mu&nbsp;zabral hodně času. Karenin ho&nbsp;dnes ani nečekal a&nbsp;byl překvapen jeho příchodem a&nbsp;ještě více tím, že&nbsp;se&nbsp;ho&nbsp;dopodrobna vyptal na&nbsp;jeho zdravotní stav, vyšetřil mu&nbsp;plíce, proklepal ho&nbsp;a&nbsp;ohmatal mu&nbsp;játra. Alexej Alexandrovič nevěděl, že&nbsp;věrná přítelkyně Lydie Ivanovna zpozorovala, že&nbsp;Alexej Alexandrovič na&nbsp;tom letos není se&nbsp;zdravím valně, a&nbsp;požádala lékaře, aby šel pacienta prohlédnout. „Udělejte to&nbsp;pro mne,“ řekla lékaři Její Milost.</span></p>
        <p class="chunk" data-nb-ref-number="12" data-nb-words="7" data-nb-chars="46"><span class="idea" data-nb-ref-number="12" id="idea12" data-nb-words="7" data-nb-chars="46">„Udělám to&nbsp;pro Rusko, Milosti,“ odvětil lékař.</span></p>
        <p class="chunk" data-nb-ref-number="13" data-nb-words="6" data-nb-chars="46"><span class="idea" data-nb-ref-number="13" id="idea13" data-nb-words="6" data-nb-chars="46">„Je to&nbsp;neocenitelný člověk!“ pravila hraběnka.</span></p>
        <p class="chunk" data-nb-ref-number="14" data-nb-words="67" data-nb-chars="438"><span class="idea" data-nb-ref-number="14" id="idea14" data-nb-words="67" data-nb-chars="438">Lékař byl s&nbsp;Alexejem Alexandrovičem velice nespokojen. Shledal, že&nbsp;játra jsou značně zduřelá, trávení zhoršené, a&nbsp;že lázně nijak nepomohly. Předepsal pacientovi co&nbsp;nejvíc pohybu, co&nbsp;nejméně duševní námahy, a&nbsp;především mu&nbsp;zakázal jakékoli rozčilení, což bylo pro Alexeje Alexandroviče stejně nemožné, jako kdyby nesměl dýchat. Odjel a&nbsp;v&nbsp;Alexeji Alexandroviči zanechal nemilé vědomí, že&nbsp;je&nbsp;to&nbsp;s&nbsp;ním nějak špatné a&nbsp;nedá se&nbsp;to&nbsp;nijak napravit.</span></p>
        <p class="chunk" data-nb-ref-number="15" data-nb-words="51" data-nb-chars="327"><span class="idea" data-nb-ref-number="15" id="idea15" data-nb-words="51" data-nb-chars="327">Cestou od&nbsp;Alexeje Alexandroviče narazil lékař u&nbsp;vchodu na&nbsp;Sljudina, kterého dobře znal. Byl to&nbsp;hospodářský správce Alexeje Alexandroviče. Studovali s&nbsp;lékařem na&nbsp;univerzitě, a&nbsp;třebaže se&nbsp;málo stýkali, měli k&nbsp;sobě vzájemnou úctu a&nbsp;byli zadobře, a&nbsp;proto by&nbsp;lékař nebyl nikomu upřímně svěřil svůj názor na&nbsp;pacienta, jen Sljudinovi.</span></p>
        <p class="chunk" data-nb-ref-number="16" data-nb-words="20" data-nb-chars="104"><span class="idea" data-nb-ref-number="16" id="idea16" data-nb-words="20" data-nb-chars="104">„Jsem tak rád, že&nbsp;jste se&nbsp;na&nbsp;něho byl podívat,“ řekl Sljudin. „Je nějak špatný a&nbsp;myslím… Jak to&nbsp;vypadá?“</span></p>
        <p class="chunk" data-nb-ref-number="17" data-nb-words="104" data-nb-chars="647"><span class="idea" data-nb-ref-number="17" id="idea17" data-nb-words="104" data-nb-chars="647">„Jak to&nbsp;vypadá?“ řekl lékař a&nbsp;mezitím kynul přes Sljudinovu hlavu svému kočímu, aby mu&nbsp;připravil povoz. „Takhle,“ řekl doktor. Vzal do&nbsp;bílých rukou prst glazé rukavičky a&nbsp;napjal jej. „Nenapínejte strunu a&nbsp;zkuste ji&nbsp;přetrhnout, půjde to&nbsp;těžko. Ale napněte ji&nbsp;na&nbsp;nejvyšší možnou míru a&nbsp;přitlačte na&nbsp;ni&nbsp;plnou vahou prstu. Struna praskne. A&nbsp;on je&nbsp;při své pracovní horlivosti a&nbsp;svědomitosti napjat na&nbsp;nejvyšší stupeň. Přitom je&nbsp;zde vedlejší tlak, a&nbsp;to silný,“ uzavřel doktor s&nbsp;obočím významně povytaženým. „Jedete na&nbsp;dostihy?“ dodal, když sestupoval ke&nbsp;kočáru. „Ano, zajisté, zabírá to&nbsp;mnoho času,“ odpověděl, ačkoli dobře neslyšel, co&nbsp;mu&nbsp;Sljudin říká.</span></p>
        <p class="chunk" data-nb-ref-number="18" data-nb-words="32" data-nb-chars="232"><span class="idea" data-nb-ref-number="18" id="idea18" data-nb-words="32" data-nb-chars="232">Po&nbsp;lékaři, který zabral tolik času, přišel slavný cestovatel a&nbsp;Alexej Alexandrovič uplatnil brožuru právě dočtenou i&nbsp;své dřívější znalosti v&nbsp;tomto oboru, takže cestovatele ohromil hlubokými znalostmi i&nbsp;velkorysými osvícenými názory.</span></p>
        <p class="chunk" data-nb-ref-number="19" data-nb-words="69" data-nb-chars="413"><span class="idea" data-nb-ref-number="19" id="idea19" data-nb-words="69" data-nb-chars="413">Zároveň s&nbsp;cestovatelem byl ohlášen gubernský maršálek šlechty, který přijel do&nbsp;Petrohradu a&nbsp;s&nbsp;kterým si&nbsp;Alexej Alexandrovič potřeboval promluvit. Po&nbsp;jeho odjezdu chtěl dodělat každodenní práci se&nbsp;správcem a&nbsp;ještě měl jet ve&nbsp;vážné, důležité věci k&nbsp;jisté vlivné osobnosti. Alexej Alexandrovič se&nbsp;vrátil až&nbsp;k&nbsp;páté hodině, to&nbsp;jest k&nbsp;obědu, poobědval se&nbsp;správcem a&nbsp;vyzval ho, aby s&nbsp;ním jel na&nbsp;letní sídlo a&nbsp;na dostihy.</span></p>
        <p class="chunk" data-nb-ref-number="20" data-nb-words="21" data-nb-chars="136"><span class="idea" data-nb-ref-number="20" id="idea20" data-nb-words="21" data-nb-chars="136">Aniž si&nbsp;to&nbsp;uvědomoval, vyhledával teď Alexej Alexandrovič stále příležitost, aby měl při každém setkání s&nbsp;ženou třetí osobu jako svědka.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_068.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>