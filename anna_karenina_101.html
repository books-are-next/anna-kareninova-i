<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXIV">
    <meta name="apple-mobile-web-app-capable" content="yes">
    <title>XXIV • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_100.html">
    <link rel="next" href="./anna_karenina_102.html">
    <meta name="nb-order" content="100">
    <link rel="self" href="anna_karenina_101.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1092" data-nb-chars="6493" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_100.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">XXIV</span></h1>
        <p class="chunk" data-nb-ref-number="2" data-nb-words="714" data-nb-chars="4272"><span class="idea" data-nb-ref-number="2" id="idea2" data-nb-words="714" data-nb-chars="4272">Noc, kterou Levin strávil v&nbsp;kopce sena, nezůstala pro něho bez následků. Hospodářství se&nbsp;mu&nbsp;zprotivilo a&nbsp;pozbylo pro něho veškeré zajímavosti. Přes znamenitou sklizeň nikdy neměl, či&nbsp;alespoň nikdy se&nbsp;mu&nbsp;nezdálo, že&nbsp;by&nbsp;měl tolik nezdarů a&nbsp;tolik neshod s&nbsp;rolníky jako letos, a&nbsp;příčinu nezdarů i&nbsp;té nevraživosti teď dokonale chápal. Rozkoš, kterou zažil v&nbsp;práci, nastalé sblížení s&nbsp;rolníky, závist, kterou pociťoval k&nbsp;nim a&nbsp;k&nbsp;jejich životu, touha vpravit se&nbsp;do&nbsp;toho života, touha, která už&nbsp;nebyla té&nbsp;noci blouzněním, ale záměrem, o&nbsp;jehož podrobnostech uvažoval&nbsp;– to&nbsp;vše natolik změnilo jeho názor na&nbsp;zavedené hospodářství, že&nbsp;už&nbsp;v&nbsp;něm nemohl nalézt někdejší půvab a&nbsp;nemohl zůstat slepý k&nbsp;svému nepěknému vztahu k&nbsp;rolníkům, který byl základem všeho podnikání. Stáda zušlechtěných krav, stejných jako Pávička, všechny pohnojené a&nbsp;pluhem zorané pozemky, devět stejných dílů osázených vrbovím, devadesát děsjatin hluboko zaorané mrvy, řádkovací secí stroje&nbsp;– to&nbsp;všechno by&nbsp;bylo hezké, kdyby to&nbsp;dělal sám anebo společně se&nbsp;sobě rovnými lidmi, kteří by&nbsp;pro něho měli porozumění. Ale teď jasně viděl (práce na&nbsp;knize o&nbsp;zemědělství, v&nbsp;němž měl být hlavním článkem hospodářství dělník, mu&nbsp;v&nbsp;tom hodně pomohla), že&nbsp;jeho hospodářství není než lítý, rozhořčený boj mezi ním a&nbsp;dělníky, v&nbsp;němž je&nbsp;na&nbsp;jedné, totiž na&nbsp;jeho straně neustálé vypjaté úsilí o&nbsp;to, aby bylo všecko předěláno podle vzoru pokládaného za&nbsp;nejlepší, kdežto na&nbsp;druhé straně je&nbsp;přirozený pořádek věcí. A&nbsp;v&nbsp;tom boji viděl, že&nbsp;při největším vypětí sil z&nbsp;jeho strany a&nbsp;bez nejmenšího úsilí, či&nbsp;dokonce úmyslu na&nbsp;straně druhé se&nbsp;dosahuje pouze toho, že&nbsp;hospodářství je&nbsp;beze ztrát i&nbsp;bez zisku a&nbsp;že se&nbsp;docela zbytečně kazí skvělé nářadí, nádherný dobytek i&nbsp;půda. Ale především se&nbsp;docela zbůhdarma plýtvalo vynaloženou energií, a&nbsp;nejen to, dnes, kdy se&nbsp;mu&nbsp;odhalil smysl jeho hospodaření, nutně musel poznat, že&nbsp;jeho energie sleduje účel zcela nedůstojný. V&nbsp;čem vlastně boj záležel? Bil se&nbsp;o&nbsp;každý groš (a nemohl jinak&nbsp;– stačilo, aby ochabl ve&nbsp;své energii, a&nbsp;už by&nbsp;se&nbsp;mu&nbsp;nedostávalo peněz na&nbsp;výplatu dělníkům), kdežto oni usilovali o&nbsp;to, aby mohli pracovat klidně a&nbsp;příjemně, totiž tak, jak byli zvyklí. Šlo mu&nbsp;o&nbsp;to, aby každý dělník odpracoval co&nbsp;nejvíce, přitom aby o&nbsp;všecko dbal, aby se&nbsp;snažil nerozbít mlýnek, pohrabovačku, mlátičku, aby myslil na&nbsp;to, co&nbsp;dělá. Ale dělník chtěl pracovat co&nbsp;možná příjemně, odpočívat si&nbsp;a&nbsp;především pracovat bezstarostně a&nbsp;nedbale, bezmyšlenkovitě. Letos v&nbsp;létě to&nbsp;Levin viděl na&nbsp;každém kroku. Posílal sekáče, aby pokosili jetel na&nbsp;sušení, a&nbsp;vybral k&nbsp;tomu špatné děsjatiny prorostlé trávou a&nbsp;pelyňkem a&nbsp;nevhodné na&nbsp;semeno&nbsp;– a&nbsp;oni mu&nbsp;posekali nejlepší jetel na&nbsp;semeno, vymlouvali se, že&nbsp;jim to&nbsp;poručil správce, a&nbsp;utěšovali ho, že&nbsp;to&nbsp;bude krásné seno. Avšak Levin věděl, že&nbsp;to&nbsp;je&nbsp;tím, že&nbsp;tyto děsjatiny se&nbsp;dají snadněji kosit. Posílal na&nbsp;louku obraceč sena, ale polámali jej už&nbsp;při prvních řádcích, protože dělníka nebavilo sedět na&nbsp;kozlíku pod mávajícími křídly stroje. A&nbsp;Levinovi říkali: „Nedělejte si&nbsp;starosti, ženské to&nbsp;zobracejí na&nbsp;to&nbsp;šup.“ Pluhy byly nevyhovující, protože dělníka nenapadlo spustit zvednuté krojidlo a&nbsp;tahal pluh násilím, takže týral koně a&nbsp;ničil půdu. A&nbsp;Levin měl při tom zůstat klidný. Pouštěli koně do&nbsp;pšenice, poněvadž žádný dělník nechtěl být nočním hlídačem, přes zákaz se&nbsp;v&nbsp;noční hlídce střídali, a&nbsp;když potom Vaňka po&nbsp;celodenní práci usnul, litoval svého prohřešku: „Jak pán myslí.“ Tři nejlepší jalůvky byly překrmeny, protože je&nbsp;vyhnali nenapojené do&nbsp;mladého jetele, nikdo nechtěl věřit, že&nbsp;se&nbsp;z&nbsp;jetele nadmuly, a&nbsp;Levinovi pro útěchu vyprávěli, jak sousedům padlo ve&nbsp;třech dnech sto dvanáct kusů. To&nbsp;všechno se&nbsp;nedělo proto, že&nbsp;by&nbsp;to&nbsp;někdo myslil zle s&nbsp;Levinem nebo s&nbsp;jeho hospodářstvím. Naopak věděl, že&nbsp;ho&nbsp;lidé mají rádi, že&nbsp;o&nbsp;něm říkají „pán ze&nbsp;sebe nic nedělá“ (což je&nbsp;nejvyšší chvála). Dělo se&nbsp;to&nbsp;pouze proto, že&nbsp;by&nbsp;rádi pracovali vesele a&nbsp;bezstarostně a&nbsp;jeho zájmy jim byly nejen cizí a&nbsp;nepochopitelné, ale byly fatálně protichůdné jejich zcela oprávněným zájmům. Levin byl už&nbsp;dávno nespokojen se&nbsp;svým vztahem k&nbsp;hospodářství. Viděl, že&nbsp;mu&nbsp;do&nbsp;jeho loďky zatéká, ale nenalézal ani nehledal trhlinu, snad aby se&nbsp;schválně oklamal. Ale teď už&nbsp;se&nbsp;obelhávat nemohl. Hospodářství, jak je&nbsp;vedl, už&nbsp;ho&nbsp;nezajímalo, ba&nbsp;co&nbsp;víc, bylo mu&nbsp;odporné a&nbsp;už se&nbsp;mu&nbsp;nemohl věnovat.</span></p>
        <p class="chunk" data-nb-ref-number="3" data-nb-words="209" data-nb-chars="1168"><span class="idea" data-nb-ref-number="3" id="idea3" data-nb-words="209" data-nb-chars="1168">K&nbsp;tomu přistupoval fakt, že&nbsp;třicet verst od&nbsp;něho žila Kitty Ščerbacká, s&nbsp;kterou by&nbsp;se&nbsp;tak rád setkal, ale nemohl. Když byl u&nbsp;Darji Alexandrovny Oblonské, zvala ho, aby zase přijel. Měl přijet a&nbsp;znova se&nbsp;ucházet o&nbsp;ruku její sestry, která by&nbsp;nyní jeho nabídku přijala, jak Darja Alexandrovna naznačovala. Když Levin uviděl Kitty Ščerbackou, pochopil, že&nbsp;ji&nbsp;nikdy nepřestal milovat. Ale nemohl jet k&nbsp;Oblonským, když věděl, že&nbsp;je&nbsp;u&nbsp;nich. Jeho nabídka k&nbsp;sňatku a&nbsp;její odmítnutí stavělo mezi ně&nbsp;nepřekonatelnou hráz. Nemohu ji&nbsp;žádat, aby se&nbsp;stala mou ženou jen proto, že&nbsp;nemůže být ženou toho, koho chtěla, říkal si. To&nbsp;pomyšlení v&nbsp;něm vyvolávalo chlad a&nbsp;nevraživost. Nedokázal by&nbsp;s&nbsp;ní mluvit bez výčitky, dívat se&nbsp;na&nbsp;ni&nbsp;beze zloby a&nbsp;ona by&nbsp;ho&nbsp;nenáviděla ještě víc, jinak to&nbsp;ani nemohlo dopadnout. A&nbsp;pak, jak by&nbsp;mohl teď, po&nbsp;tom, co&nbsp;mu&nbsp;řekla Darja Alexandrovna, jít k&nbsp;nim? Dovedl by&nbsp;se&nbsp;tvářit, že&nbsp;nic neví? A&nbsp;má ji&nbsp;velkomyslně odpustit, vzít ji&nbsp;na&nbsp;milost. Má&nbsp;před ní&nbsp;vystoupit v&nbsp;úloze člověka, který jí&nbsp;odpouští a&nbsp;milostivěji dopřává svou lásku! Proč mu&nbsp;to&nbsp;Darja Alexandrovna říkala? Mohl by&nbsp;ji&nbsp;potkat náhodou, a&nbsp;pak by&nbsp;všecko přišlo samo sebou, ale teď to&nbsp;není, není možné!</span></p>
        <p class="chunk" data-nb-ref-number="4" data-nb-words="27" data-nb-chars="174"><span class="idea" data-nb-ref-number="4" id="idea4" data-nb-words="27" data-nb-chars="174">Darja Alexandrovna poslala Levinovi psaníčko, v&nbsp;kterém ho&nbsp;prosila o&nbsp;dámské sedlo pro Kitty. „Slyšela jsem, že&nbsp;takové sedlo máte,“ psala. „Doufám, že&nbsp;nám je&nbsp;přivezete osobně.“</span></p>
        <p class="chunk" data-nb-ref-number="5" data-nb-words="141" data-nb-chars="875"><span class="idea" data-nb-ref-number="5" id="idea5" data-nb-words="141" data-nb-chars="875">To&nbsp;už&nbsp;bylo nesnesitelné. Jak mohla inteligentní, taktní žena takto ponižovat svou sestru! Levin napsal deset dopisů, ale všechny roztrhal, a&nbsp;nakonec poslal sedlo vůbec bez odpovědi. Napsat, že&nbsp;přijede&nbsp;– nesměl, protože přijet nemohl; napsat, že&nbsp;nemůže přijet, protože mu&nbsp;něco brání anebo že&nbsp;odjíždí jinam, bylo ještě horší. Poslal sedlo bez odpovědi, s&nbsp;vědomím, že&nbsp;provedl hanebnost, načež hned příští den svěřil správci hospodářství, které ho&nbsp;tak omrzelo, a&nbsp;rozjel se&nbsp;do&nbsp;vzdáleného okresu k&nbsp;příteli Svijažskému, který měl v&nbsp;okolí nádherné bažiny se&nbsp;spoustou sluk a&nbsp;nedávno mu&nbsp;psal, aby už&nbsp;konečně splnil svůj dávný úmysl a&nbsp;navštívil ho. Slučí bažiny v&nbsp;surovském okrese Levina už&nbsp;dávno lákaly, ale pro samé starosti v&nbsp;hospodářství cestu stále odkládal. Ale nyní rád unikl Ščerbackým a&nbsp;především svému hospodářství, jel rád na&nbsp;lov, který mu&nbsp;byl v&nbsp;každém žalu nejlepší útěchou.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_102.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>