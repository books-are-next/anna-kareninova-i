<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXI">
    <meta name="apple-mobile-web-app-capable" content="yes">
    <title>XXI • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_097.html">
    <link rel="next" href="./anna_karenina_099.html">
    <meta name="nb-order" content="97">
    <link rel="self" href="anna_karenina_098.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1842" data-nb-chars="11002" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_097.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XXI</span></h1>
        <p class="chunk" data-nb-ref-number="2" data-nb-words="15" data-nb-chars="88"><span class="idea" data-nb-ref-number="2" id="idea2" data-nb-words="15" data-nb-chars="88">„Jdu pro tebe. Dnes ti&nbsp;to&nbsp;prádlo trvalo nějak dlouho,“ řekl Petrickij. „Tak co, hotovo?“</span></p>
        <p class="chunk" data-nb-ref-number="3" data-nb-words="34" data-nb-chars="208"><span class="idea" data-nb-ref-number="3" id="idea3" data-nb-words="34" data-nb-chars="208">„Ano, hotovo,“ odpověděl Vronskij, usmívaje se&nbsp;jen očima, a&nbsp;kroutil si&nbsp;konečky kníru tak opatrně, jako by&nbsp;byl uvedl své záležitosti do&nbsp;takového pořádku, že&nbsp;by&nbsp;jej každý smělejší a&nbsp;rychlejší pohyb mohl zničit.</span></p>
        <p class="chunk" data-nb-ref-number="4" data-nb-words="21" data-nb-chars="126"><span class="idea" data-nb-ref-number="4" id="idea4" data-nb-words="21" data-nb-chars="126">„Ty po&nbsp;tomhle vždycky vypadáš jako po&nbsp;koupeli,“ řekl Petrickij. „Já jdu od&nbsp;Gricky (tak říkali veliteli pluku), čekají tě&nbsp;tam.“</span></p>
        <p class="chunk" data-nb-ref-number="5" data-nb-words="12" data-nb-chars="72"><span class="idea" data-nb-ref-number="5" id="idea5" data-nb-words="12" data-nb-chars="72">Vronskij neodpovídal, jen se&nbsp;díval na&nbsp;kolegu, ale myslil na&nbsp;něco jiného.</span></p>
        <p class="chunk" data-nb-ref-number="6" data-nb-words="20" data-nb-chars="120"><span class="idea" data-nb-ref-number="6" id="idea6" data-nb-words="20" data-nb-chars="120">„To vyhrávají u&nbsp;něho?“ pravil, když k&nbsp;němu dolétly povědomé zvuky bručivých trub, polek a&nbsp;valčíků. „Co se&nbsp;tam oslavuje?“</span></p>
        <p class="chunk" data-nb-ref-number="7" data-nb-words="3" data-nb-chars="22"><span class="idea" data-nb-ref-number="7" id="idea7" data-nb-words="3" data-nb-chars="22">„Je tu&nbsp;Serpuchovskoj.“</span></p>
        <p class="chunk" data-nb-ref-number="8" data-nb-words="5" data-nb-chars="27"><span class="idea" data-nb-ref-number="8" id="idea8" data-nb-words="5" data-nb-chars="27">„Ale! To&nbsp;jsem ani nevěděl.“</span></p>
        <p class="chunk" data-nb-ref-number="9" data-nb-words="7" data-nb-chars="46"><span class="idea" data-nb-ref-number="9" id="idea9" data-nb-words="7" data-nb-chars="46">Vronskému zasvitl v&nbsp;očích ještě živější úsměv.</span></p>
        <p class="chunk" data-nb-ref-number="10" data-nb-words="55" data-nb-chars="290"><span class="idea" data-nb-ref-number="10" id="idea10" data-nb-words="55" data-nb-chars="290">Když už&nbsp;si&nbsp;jednou řekl, že&nbsp;je&nbsp;šťasten ve&nbsp;své lásce, když už&nbsp;jí&nbsp;obětoval svou ctižádost&nbsp;– či&nbsp;alespoň se&nbsp;do&nbsp;té&nbsp;role vžil&nbsp;–, nemohl už&nbsp;ani závidět Serpuchovskému, ani se&nbsp;na&nbsp;něho zlobit, že&nbsp;přijel k&nbsp;pluku a&nbsp;nepřišel nejdříve k&nbsp;němu. Serpuchovskoj byl dobrý přítel a&nbsp;Vronského těšilo, že&nbsp;je&nbsp;zde.</span></p>
        <p class="chunk" data-nb-ref-number="11" data-nb-words="3" data-nb-chars="18"><span class="idea" data-nb-ref-number="11" id="idea11" data-nb-words="3" data-nb-chars="18">„Jsem velice rád.“</span></p>
        <p class="chunk" data-nb-ref-number="12" data-nb-words="98" data-nb-chars="683"><span class="idea" data-nb-ref-number="12" id="idea12" data-nb-words="98" data-nb-chars="683">Velitel pluku Ďomin obýval velký panský dům. Celá společnost se&nbsp;shromáždila na&nbsp;prostorném dolním balkóně. Na&nbsp;dvoře Vronskému ihned padli do&nbsp;očí zpěváci v&nbsp;halenách, stojící u&nbsp;soudku s&nbsp;vodkou, a&nbsp;statná postava rozjařeného velitele, obklopeného důstojníky. Velitel sestoupil na&nbsp;první balkónový schůdek, a&nbsp;aby překřičel hudbu, vyhrávající Offenbachovu čtverylku, cosi hlasitě rozkazoval a&nbsp;kynul vojákům stojícím opodál. Hlouček vojáků, rotmistr a&nbsp;několik poddůstojníků přistoupilo spolu s&nbsp;Vronským k&nbsp;balkónu. Velitel pluku se&nbsp;vrátil ke&nbsp;stolu a&nbsp;pak opět vyšel s&nbsp;pohárem na&nbsp;schůdky a&nbsp;pronesl přípitek. „Na zdraví našeho bývalého kolegy a&nbsp;statečného generála, knížete Serpuchovského! Hurá!“</span></p>
        <p class="chunk" data-nb-ref-number="13" data-nb-words="11" data-nb-chars="67"><span class="idea" data-nb-ref-number="13" id="idea13" data-nb-words="11" data-nb-chars="67">Za&nbsp;velitelem pluku vyšel s&nbsp;pohárem v&nbsp;ruce i&nbsp;usměvavý Serpuchovskoj.</span></p>
        <p class="chunk" data-nb-ref-number="14" data-nb-words="16" data-nb-chars="119"><span class="idea" data-nb-ref-number="14" id="idea14" data-nb-words="16" data-nb-chars="119">„Ty pořád mládneš, Bondarenko,“ obrátil se&nbsp;k&nbsp;čackému růžolícímu délesloužícímu rotmistrovi, který stál zrovna před ním.</span></p>
        <p class="chunk" data-nb-ref-number="15" data-nb-words="68" data-nb-chars="433"><span class="idea" data-nb-ref-number="15" id="idea15" data-nb-words="68" data-nb-chars="433">Vronskij neviděl Serpuchovského tři roky. Serpuchovskoj za&nbsp;tu&nbsp;dobu zmužněl, dal si&nbsp;narůst licousy, ale byl pořád stejně štíhlý a&nbsp;překvapoval ani ne&nbsp;tak krásnou, jako jemnou a&nbsp;ušlechtilou tváří i&nbsp;postavou. Jedinou změnou, kterou na&nbsp;něm Vronskij zpozoroval, byl tichý, neustálý jas, který se&nbsp;rozhostí ve&nbsp;tvářích lidem majícím úspěch a&nbsp;jistým, že&nbsp;všichni ten úspěch uznávají. Vronskij ten jas znal a&nbsp;rázem jej postřehl na&nbsp;Serpuchovském.</span></p>
        <p class="chunk" data-nb-ref-number="16" data-nb-words="44" data-nb-chars="280"><span class="idea" data-nb-ref-number="16" id="idea16" data-nb-words="44" data-nb-chars="280">Jak Serpuchovskoj sestupoval po&nbsp;schodech, uviděl Vronského. Obličej se&nbsp;mu&nbsp;rozzářil v&nbsp;radostném úsměvu. Pohodil hlavou a&nbsp;pozvedl číši Vronskému na&nbsp;pozdrav, zároveň dávaje tím gestem na&nbsp;srozuměnou, že&nbsp;musí jít nejprve k&nbsp;rotmistrovi, který stál v&nbsp;pozoru a&nbsp;už našpulil rty k&nbsp;políbení.</span></p>
        <p class="chunk" data-nb-ref-number="17" data-nb-words="14" data-nb-chars="81"><span class="idea" data-nb-ref-number="17" id="idea17" data-nb-words="14" data-nb-chars="81">„Tady ho&nbsp;máme!“ zvolal velitel pluku. „A&nbsp;Jašvin mi&nbsp;říkal, že&nbsp;máš špatnou náladu.“</span></p>
        <p class="chunk" data-nb-ref-number="18" data-nb-words="16" data-nb-chars="106"><span class="idea" data-nb-ref-number="18" id="idea18" data-nb-words="16" data-nb-chars="106">Serpuchovskoj políbil junáka rotmistra na&nbsp;vlhké svěží rty a&nbsp;otíraje si&nbsp;ústa šátkem přistoupil k&nbsp;Vronskému.</span></p>
        <p class="chunk" data-nb-ref-number="19" data-nb-words="8" data-nb-chars="43"><span class="idea" data-nb-ref-number="19" id="idea19" data-nb-words="8" data-nb-chars="43">„To mám radost!“ řekl a&nbsp;odváděl ho&nbsp;stranou.</span></p>
        <p class="chunk" data-nb-ref-number="20" data-nb-words="14" data-nb-chars="85"><span class="idea" data-nb-ref-number="20" id="idea20" data-nb-words="14" data-nb-chars="85">„Ujměte se&nbsp;ho!“ zavolal na&nbsp;Jašvina, ukázal na&nbsp;Vronského a&nbsp;sestoupil dolů mezi vojáky.</span></p>
        <p class="chunk" data-nb-ref-number="21" data-nb-words="18" data-nb-chars="112"><span class="idea" data-nb-ref-number="21" id="idea21" data-nb-words="18" data-nb-chars="112">„Proč jsi včera nebyl na&nbsp;dostizích? Myslil jsem, že&nbsp;tě&nbsp;tam uvidím,“ řekl Vronskij a&nbsp;prohlížel si&nbsp;Serpuchovského.</span></p>
        <p class="chunk" data-nb-ref-number="22" data-nb-words="21" data-nb-chars="136"><span class="idea" data-nb-ref-number="22" id="idea22" data-nb-words="21" data-nb-chars="136">„Přijel jsem, ale pozdě. Promiň,“ dodal a&nbsp;obrátil se&nbsp;k&nbsp;pobočníkovi. „Dejte laskavě mým jménem nalít vojákům, kolik na&nbsp;každého připadne.“</span></p>
        <p class="chunk" data-nb-ref-number="23" data-nb-words="11" data-nb-chars="71"><span class="idea" data-nb-ref-number="23" id="idea23" data-nb-words="11" data-nb-chars="71">Chvatně vytáhl z&nbsp;náprsní tašky tři storublové bankovky a&nbsp;začervenal se.</span></p>
        <p class="chunk" data-nb-ref-number="24" data-nb-words="20" data-nb-chars="110"><span class="idea" data-nb-ref-number="24" id="idea24" data-nb-words="20" data-nb-chars="110">„Vronskij! Sníš si&nbsp;něco nebo budeš pít?“ ptal se&nbsp;Jašvin. „Hej, dones sem panu hraběti jídlo! A&nbsp;tady máš, pij.“</span></p>
        <p class="chunk" data-nb-ref-number="25" data-nb-words="6" data-nb-chars="37"><span class="idea" data-nb-ref-number="25" id="idea25" data-nb-words="6" data-nb-chars="37">Pitka u&nbsp;velitele pluku trvala dlouho.</span></p>
        <p class="chunk" data-nb-ref-number="26" data-nb-words="111" data-nb-chars="680"><span class="idea" data-nb-ref-number="26" id="idea26" data-nb-words="111" data-nb-chars="680">Pilo se&nbsp;hodně. Houpali a&nbsp;vyhazovali do&nbsp;vzduchu Serpuchovského a&nbsp;provolávali mu&nbsp;slávu. Potom houpali velitele pluku. Potom před zpěváky tančil sám velitel s&nbsp;Petrickým. Potom velitel už&nbsp;trošku ochabl, sedl si&nbsp;na&nbsp;dvoře na&nbsp;lavičku a&nbsp;jal se&nbsp;Jašvinovi dokazovat přednosti Ruska před Pruskem, najmě v&nbsp;útoku jezdectva, a&nbsp;hýření na&nbsp;chvilku ustalo. Serpuchovskoj si&nbsp;šel umýt ruce do&nbsp;šatny a&nbsp;našel tam Vronského. Vronskij se&nbsp;poléval studenou vodou. Svlékl si&nbsp;kabátec, nastavil červený zarostlý krk pod pramen vody z&nbsp;umyvadla a&nbsp;omýval si&nbsp;krk i&nbsp;hlavu oběma rukama. Když se&nbsp;opláchl, přesedl k&nbsp;Serpuchovskému. Posadili se&nbsp;na&nbsp;malou pohovku a&nbsp;rozpředla se&nbsp;mezi nimi debata, pro oba velmi zajímavá.</span></p>
        <p class="chunk" data-nb-ref-number="27" data-nb-words="16" data-nb-chars="94"><span class="idea" data-nb-ref-number="27" id="idea27" data-nb-words="16" data-nb-chars="94">„Věděl jsem o&nbsp;tobě všecko od&nbsp;ženy,“ pravil Serpuchovskoj. „Jsem rád, že&nbsp;jste se&nbsp;často vídali.“</span></p>
        <p class="chunk" data-nb-ref-number="28" data-nb-words="18" data-nb-chars="104"><span class="idea" data-nb-ref-number="28" id="idea28" data-nb-words="18" data-nb-chars="104">„Přátelí se&nbsp;s&nbsp;Varjou a&nbsp;to jsou jediné ženy v&nbsp;Petrohradě, které rád vidím,“ s&nbsp;úsměvem odpověděl Vronskij.</span></p>
        <p class="chunk" data-nb-ref-number="29" data-nb-words="14" data-nb-chars="73"><span class="idea" data-nb-ref-number="29" id="idea29" data-nb-words="14" data-nb-chars="73">Usmíval se, neboť tušil, na&nbsp;jaké téma se&nbsp;rozmluva zaměří, a&nbsp;to ho&nbsp;těšilo.</span></p>
        <p class="chunk" data-nb-ref-number="30" data-nb-words="5" data-nb-chars="41"><span class="idea" data-nb-ref-number="30" id="idea30" data-nb-words="5" data-nb-chars="41">„Jediné?“ s&nbsp;úsměvem opáčil Serpuchovskoj.</span></p>
        <p class="chunk" data-nb-ref-number="31" data-nb-words="35" data-nb-chars="202"><span class="idea" data-nb-ref-number="31" id="idea31" data-nb-words="35" data-nb-chars="202">„Já jsem také o&nbsp;tobě věděl, ale nejen od&nbsp;tvé ženy,“ pravil Vronskij a&nbsp;k&nbsp;narážce Serpuchovského se&nbsp;tvářil přísně a&nbsp;odmítavě. „Tvůj úspěch mě&nbsp;velice těšil, ale nijak mě&nbsp;nepřekvapil. Čekal jsem ještě víc.“</span></p>
        <p class="chunk" data-nb-ref-number="32" data-nb-words="21" data-nb-chars="114"><span class="idea" data-nb-ref-number="32" id="idea32" data-nb-words="21" data-nb-chars="114">Serpuchovskoj se&nbsp;usmál. Zřejmě ho&nbsp;těšilo, když měl o&nbsp;něm někdo takové mínění, a&nbsp;neměl za&nbsp;nutné se&nbsp;tím nějak tajit.</span></p>
        <p class="chunk" data-nb-ref-number="33" data-nb-words="27" data-nb-chars="145"><span class="idea" data-nb-ref-number="33" id="idea33" data-nb-words="27" data-nb-chars="145">„Já jsem naopak, upřímně to&nbsp;přiznávám, čekal méně. Ale jsem rád, moc a&nbsp;moc rád. Jsem ctižádostivý, je&nbsp;to&nbsp;má&nbsp;slabá stránka a&nbsp;přiznávám se&nbsp;k&nbsp;tomu.“</span></p>
        <p class="chunk" data-nb-ref-number="34" data-nb-words="10" data-nb-chars="68"><span class="idea" data-nb-ref-number="34" id="idea34" data-nb-words="10" data-nb-chars="68">„Možná že&nbsp;by&nbsp;ses nepřiznal, kdybys neměl úspěch,“ prohodil Vronskij.</span></p>
        <p class="chunk" data-nb-ref-number="35" data-nb-words="72" data-nb-chars="410"><span class="idea" data-nb-ref-number="35" id="idea35" data-nb-words="72" data-nb-chars="410">„Nemyslím,“ řekl Serpuchovskoj a&nbsp;opět se&nbsp;usmíval. „Netvrdím, že&nbsp;by&nbsp;se&nbsp;bez toho nedalo žít, ale člověku by&nbsp;bylo smutno. Zajisté se&nbsp;mohu mýlit, ale zdá se&nbsp;mi, že&nbsp;mám určité schopnosti k&nbsp;oboru, který jsem si&nbsp;zvolil, a&nbsp;že jakákoli moc v&nbsp;mých rukou, bude-li, bude lepší než by&nbsp;byla v&nbsp;rukou četných jistých osob,“ pln zářivého vědomí úspěchu pravil Serpuchovskoj. „A&nbsp;proto oč&nbsp;jsem tomu blíž, o&nbsp;to jsem spokojenější.“</span></p>
        <p class="chunk" data-nb-ref-number="36" data-nb-words="29" data-nb-chars="142"><span class="idea" data-nb-ref-number="36" id="idea36" data-nb-words="29" data-nb-chars="142">„Snad je&nbsp;to&nbsp;u&nbsp;tebe takové, ale ne&nbsp;u&nbsp;všech. Taky jsem si&nbsp;to&nbsp;myslíval, ale teď žiju a&nbsp;shledávám, že&nbsp;nemá cenu žít jen pro tohle,“ řekl Vronskij.</span></p>
        <p class="chunk" data-nb-ref-number="37" data-nb-words="54" data-nb-chars="294"><span class="idea" data-nb-ref-number="37" id="idea37" data-nb-words="54" data-nb-chars="294">„Vida, vida!“ se&nbsp;smíchem se&nbsp;ozval Serpuchovskoj. „Však jsem ti&nbsp;říkal hned na&nbsp;začátku, že&nbsp;jsem o&nbsp;tobě slyšel, jak jsi odmítl… To&nbsp;víš, že&nbsp;jsem ti&nbsp;to&nbsp;schvaloval. Ale musíme při všem volit vhodný způsob. A&nbsp;já si&nbsp;myslím, že&nbsp;tvé jednání samo o&nbsp;sobě bylo správné, jenže jsi nepostupoval, jak bys měl.“</span></p>
        <p class="chunk" data-nb-ref-number="38" data-nb-words="19" data-nb-chars="90"><span class="idea" data-nb-ref-number="38" id="idea38" data-nb-words="19" data-nb-chars="90">„Už se&nbsp;stalo a&nbsp;víš přece, že&nbsp;se&nbsp;nikdy nezříkám toho, co&nbsp;jsem udělal. A&nbsp;pak je&nbsp;mi&nbsp;báječně.“</span></p>
        <p class="chunk" data-nb-ref-number="39" data-nb-words="38" data-nb-chars="220"><span class="idea" data-nb-ref-number="39" id="idea39" data-nb-words="38" data-nb-chars="220">„Ano, báječně&nbsp;– na&nbsp;nějaký čas. Ale to&nbsp;tě&nbsp;neuspokojí. Tvému bratrovi nic neříkám. Je&nbsp;to&nbsp;milé děcko stejně jako tenhle náš hostitel. Slyšíš ho!“ dodal, když se&nbsp;venku ozvalo „hurá“. „Jemu je&nbsp;veselo, ale tebe to&nbsp;neuspokojí.“</span></p>
        <p class="chunk" data-nb-ref-number="40" data-nb-words="6" data-nb-chars="37"><span class="idea" data-nb-ref-number="40" id="idea40" data-nb-words="6" data-nb-chars="37">„Netvrdím, že&nbsp;by&nbsp;mě&nbsp;to&nbsp;uspokojovalo.“</span></p>
        <p class="chunk" data-nb-ref-number="41" data-nb-words="11" data-nb-chars="58"><span class="idea" data-nb-ref-number="41" id="idea41" data-nb-words="11" data-nb-chars="58">„A&nbsp;nejde jen o&nbsp;to. Takové lidi, jako jsi ty, potřebujeme.“</span></p>
        <p class="chunk" data-nb-ref-number="42" data-nb-words="3" data-nb-chars="19"><span class="idea" data-nb-ref-number="42" id="idea42" data-nb-words="3" data-nb-chars="19">„Kdo je&nbsp;potřebuje?“</span></p>
        <p class="chunk" data-nb-ref-number="43" data-nb-words="15" data-nb-chars="94"><span class="idea" data-nb-ref-number="43" id="idea43" data-nb-words="15" data-nb-chars="94">„Kdo? Veřejnost. Rusko potřebuje lidi, potřebuje stranu, nebo jinak všecko je&nbsp;a&nbsp;bude v&nbsp;pekle.“</span></p>
        <p class="chunk" data-nb-ref-number="44" data-nb-words="8" data-nb-chars="60"><span class="idea" data-nb-ref-number="44" id="idea44" data-nb-words="8" data-nb-chars="60">„Jak to&nbsp;myslíš? Bertěněvovu stranu proti ruským komunistům?“</span></p>
        <p class="chunk" data-nb-ref-number="45" data-nb-words="49" data-nb-chars="318"><span class="idea" data-nb-ref-number="45" id="idea45" data-nb-words="49" data-nb-chars="318">„Ne,“ řekl Serpuchovskoj a&nbsp;zaškaredil se, že&nbsp;může být podezírán z&nbsp;takové hlouposti. „To jsou samé žvásty. Vždycky to&nbsp;bylo a&nbsp;bude. Žádní komunisté neexistují. Ale intrikáni si&nbsp;vždycky musí vynalézt škodlivou, nebezpečnou stranu. To&nbsp;už&nbsp;je&nbsp;starý trik. Ne, potřebujeme vládnoucí stranu nezávislých lidí, jako jsme my&nbsp;dva.“</span></p>
        <p class="chunk" data-nb-ref-number="46" data-nb-words="14" data-nb-chars="96"><span class="idea" data-nb-ref-number="46" id="idea46" data-nb-words="14" data-nb-chars="96">„Ale pročpak?“ Vronskij jmenoval několik osob, které byly u&nbsp;moci. „Pročpak ti&nbsp;nejsou nezávislí?“</span></p>
        <p class="chunk" data-nb-ref-number="47" data-nb-words="118" data-nb-chars="671"><span class="idea" data-nb-ref-number="47" id="idea47" data-nb-words="118" data-nb-chars="671">„Jen proto, že&nbsp;nejsou anebo nebyli od&nbsp;narození majetkově nezávislí, neměli jméno, neměli tak blízko k&nbsp;slunci, kdežto my&nbsp;jsme se&nbsp;v&nbsp;jeho blízkosti narodili. Dají se&nbsp;získat buď penězi, nebo lichocením. A&nbsp;aby se&nbsp;udrželi, musí si&nbsp;vymýšlet směr. Uskutečňují pak nějakou myšlenku, bojují za&nbsp;hnutí, v&nbsp;které sami nevěří a&nbsp;které přináší zlo. A&nbsp;celé to&nbsp;hnutí není než prostředek k&nbsp;získání erárního bytu a&nbsp;služného ve&nbsp;výši tolik a&nbsp;tolik. Když jim vidíš do&nbsp;karet, o&nbsp;nic jiného jim nejde. Snad jsem horší a&nbsp;hloupější než oni, ačkoli nevím, proč bych měl být horší. Ale dozajista mám velkou přednost, že&nbsp;se&nbsp;totiž nedám tak snadno koupit. A&nbsp;takových lidí je&nbsp;zapotřebí víc než kdy jindy.“</span></p>
        <p class="chunk" data-nb-ref-number="48" data-nb-words="79" data-nb-chars="496"><span class="idea" data-nb-ref-number="48" id="idea48" data-nb-words="79" data-nb-chars="496">Vronskij poslouchal pozorně, ale nezajímal ho&nbsp;ani tolik obsah slov, jako Serpuchovského postoj k&nbsp;věci. Chystal se&nbsp;už&nbsp;k&nbsp;boji s&nbsp;vládnoucími osobnostmi a&nbsp;měl v&nbsp;těch kruzích své sympatie i&nbsp;antipatie. Ale pro Vronského existovaly jen zájmy švadrony. Vronskij také pochopil, jak mnoho může Serpuchovskoj dokázat při své nesporné schopnosti promýšlet a&nbsp;chápat věci, při své moudrosti a&nbsp;řečnickém nadání, tak zřídka se&nbsp;vyskytujícím v&nbsp;prostředí, v&nbsp;kterém žije. A&nbsp;třebaže se&nbsp;za&nbsp;to&nbsp;styděl, jímala ho&nbsp;závist.</span></p>
        <p class="chunk" data-nb-ref-number="49" data-nb-words="22" data-nb-chars="111"><span class="idea" data-nb-ref-number="49" id="idea49" data-nb-words="22" data-nb-chars="111">„Přece mi&nbsp;k&nbsp;tomu chybí to&nbsp;hlavní,“ odpověděl, „chybí mi&nbsp;touha po&nbsp;moci. Kdysi jsem ji&nbsp;míval, ale to&nbsp;už&nbsp;je&nbsp;pryč.“</span></p>
        <p class="chunk" data-nb-ref-number="50" data-nb-words="20" data-nb-chars="126"><span class="idea" data-nb-ref-number="50" id="idea50" data-nb-words="20" data-nb-chars="126">„Promiň, ale není to&nbsp;pravda,“ s&nbsp;úsměvem řekl Serpuchovskoj. „Ne, ne, je&nbsp;to&nbsp;pravda! Dnes,“ dodal Vronskij, aby nebyl neupřímný.</span></p>
        <p class="chunk" data-nb-ref-number="51" data-nb-words="15" data-nb-chars="75"><span class="idea" data-nb-ref-number="51" id="idea51" data-nb-words="15" data-nb-chars="75">„Ano, je&nbsp;to&nbsp;pravda <em>dnes,</em> to&nbsp;je&nbsp;jiná věc. Jenže to&nbsp;<em>dnes</em> nebude trvat věčně.“</span></p>
        <p class="chunk" data-nb-ref-number="52" data-nb-words="3" data-nb-chars="26"><span class="idea" data-nb-ref-number="52" id="idea52" data-nb-words="3" data-nb-chars="26">„Možná,“ odvětil Vronskij.</span></p>
        <p class="chunk" data-nb-ref-number="53" data-nb-words="86" data-nb-chars="487"><span class="idea" data-nb-ref-number="53" id="idea53" data-nb-words="86" data-nb-chars="487">„Ty říkáš <em>možná</em>,“ pokračoval Serpuchovskoj, jako by&nbsp;mu&nbsp;četl myšlenky, „ale já&nbsp;ti&nbsp;říkám, že&nbsp;<em>určitě.</em> A&nbsp;proto jsem se&nbsp;s&nbsp;tebou chtěl setkat. Jednal jsi správně. To&nbsp;chápu, ale nesmíš v&nbsp;tom setrvat. Jenom od&nbsp;tebe chci, abys mi&nbsp;nechal volnou ruku. Neprotežuji tě… Ačkoli proč bych tě&nbsp;neměl protežovat? Tys mě&nbsp;protežoval tolikrát! Doufám, že&nbsp;naše přátelství je&nbsp;nad to&nbsp;povzneseno. Ano,“ pravil a&nbsp;usmál se&nbsp;na&nbsp;něho něžně jako žena. „Nech mi&nbsp;volnost jednání, vystup z&nbsp;vojska, a&nbsp;já už&nbsp;ti&nbsp;něco najdu.“</span></p>
        <p class="chunk" data-nb-ref-number="54" data-nb-words="13" data-nb-chars="81"><span class="idea" data-nb-ref-number="54" id="idea54" data-nb-words="13" data-nb-chars="81">„Ale rozuměj, já&nbsp;nechci nic, než aby všecko zůstalo při starém,“ namítl Vronskij.</span></p>
        <p class="chunk" data-nb-ref-number="55" data-nb-words="7" data-nb-chars="43"><span class="idea" data-nb-ref-number="55" id="idea55" data-nb-words="7" data-nb-chars="43">Serpuchovskoj vstal a&nbsp;stoupl si&nbsp;proti němu.</span></p>
        <p class="chunk" data-nb-ref-number="56" data-nb-words="70" data-nb-chars="410"><span class="idea" data-nb-ref-number="56" id="idea56" data-nb-words="70" data-nb-chars="410">„Říkáš, aby všecko zůstalo při starém. Rozumím, co&nbsp;to&nbsp;znamená. Ale poslyš, jsme stejně staří, tys možná co&nbsp;do&nbsp;počtu měl víc žen než já.“ Serpuchovskoj dával úsměvem i&nbsp;posunky najevo, že&nbsp;se&nbsp;Vronskij nemusí obávat, že&nbsp;se&nbsp;opatrně a&nbsp;jemně dotkne choulostivé otázky. „Ale já&nbsp;jsem ženatý a&nbsp;věř mi: když poznáš jen vlastní ženu (jak kdosi napsal), kterou miluješ, poznáš lépe všecky ženy, než kdybys jich měl tisíce.“</span></p>
        <p class="chunk" data-nb-ref-number="57" data-nb-words="16" data-nb-chars="99"><span class="idea" data-nb-ref-number="57" id="idea57" data-nb-words="16" data-nb-chars="99">„Hned přijdem!“ zavolal Vronskij na&nbsp;důstojníka, který nahlédl do&nbsp;pokoje a&nbsp;zval je&nbsp;k&nbsp;veliteli pluku.</span></p>
        <p class="chunk" data-nb-ref-number="58" data-nb-words="14" data-nb-chars="79"><span class="idea" data-nb-ref-number="58" id="idea58" data-nb-words="14" data-nb-chars="79">Vronskij by&nbsp;teď rád vyslechl Serpuchovského do&nbsp;konce a&nbsp;byl zvědav, co&nbsp;mu&nbsp;řekne.</span></p>
        <p class="chunk" data-nb-ref-number="59" data-nb-words="115" data-nb-chars="682"><span class="idea" data-nb-ref-number="59" id="idea59" data-nb-words="115" data-nb-chars="682">„Povím ti, jaký mám na&nbsp;to&nbsp;názor. Ženy jsou největší kámen úrazu v&nbsp;činnosti člověka. Je&nbsp;těžké milovat ženu a&nbsp;něco dělat. Existuje jediný způsob, jak pohodlně, bez překážek milovat, a&nbsp;to je&nbsp;manželství. Jak bych… jak bych ti&nbsp;tak řekl, co&nbsp;myslím…,“ uvažoval Serpuchovskoj, neboť měl v&nbsp;oblibě různá přirovnání, „počkej, počkej! Ano, jako můžeme nést fardeaul<sup id="fnref:1"><a href="#fn:1" class="footnote-ref" role="doc-noteref">1</a></sup> a&nbsp;dělat něco rukama, jedině když máme toto fardeau přivázané na&nbsp;záda&nbsp;– a&nbsp;to je&nbsp;manželství. Uvědomil jsem si&nbsp;to, když jsem se&nbsp;oženil. Najednou jsem měl volné ruce. Ale kdybys chtěl vláčet celé to&nbsp;fardeau bez manželství, budeš mít tak plné ruce, že&nbsp;nic nedokážeš. Vezmi si&nbsp;Mazankova nebo Krupova. Zničili si&nbsp;kariéru kvůli ženám.“</span></p>
        <p class="chunk" data-nb-ref-number="60" data-nb-words="19" data-nb-chars="110"><span class="idea" data-nb-ref-number="60" id="idea60" data-nb-words="19" data-nb-chars="110">„Ale jakým ženám!“ řekl Vronskij. Vzpomněl si&nbsp;na&nbsp;Francouzku a&nbsp;na herečku, s&nbsp;nimiž měli poměr oba zmínění muži.</span></p>
        <p class="chunk" data-nb-ref-number="61" data-nb-words="26" data-nb-chars="147"><span class="idea" data-nb-ref-number="61" id="idea61" data-nb-words="26" data-nb-chars="147">„Tím hůř, čím má&nbsp;žena pevnější společenskou pozici. To&nbsp;je&nbsp;stejné, jako kdybys už&nbsp;nejenom vlekl fardeau v&nbsp;rukou, ale rval je&nbsp;z&nbsp;rukou někomu jinému.“</span></p>
        <p class="chunk" data-nb-ref-number="62" data-nb-words="15" data-nb-chars="83"><span class="idea" data-nb-ref-number="62" id="idea62" data-nb-words="15" data-nb-chars="83">„Tys nikdy nemiloval,“ ozval se&nbsp;Vronskij tiše. Díval se&nbsp;před sebe a&nbsp;myslil na&nbsp;Annu.</span></p>
        <p class="chunk" data-nb-ref-number="63" data-nb-words="28" data-nb-chars="161"><span class="idea" data-nb-ref-number="63" id="idea63" data-nb-words="28" data-nb-chars="161">„Snad. Ale vzpomeň si, co&nbsp;jsem ti&nbsp;říkal. A&nbsp;ještě něco. Ženy jsou vždycky praktičtější než muži. My&nbsp;děláme z&nbsp;lásky cosi nesmírného, ale ony jsou všecky přízemní.“</span></p>
        <p class="chunk" data-nb-ref-number="64" data-nb-words="22" data-nb-chars="141"><span class="idea" data-nb-ref-number="64" id="idea64" data-nb-words="22" data-nb-chars="141">„Hned, hned!“ obrátil se&nbsp;k&nbsp;lokajovi, který vstoupil do&nbsp;pokoje. Avšak lokaj je&nbsp;nepřišel zase pozvat, jak se&nbsp;domníval. Přinesl Vronskému dopis.</span></p>
        <p class="chunk" data-nb-ref-number="65" data-nb-words="7" data-nb-chars="39"><span class="idea" data-nb-ref-number="65" id="idea65" data-nb-words="7" data-nb-chars="39">„To vám přišlo od&nbsp;paní kněžny Tverské.“</span></p>
        <p class="chunk" data-nb-ref-number="66" data-nb-words="5" data-nb-chars="31"><span class="idea" data-nb-ref-number="66" id="idea66" data-nb-words="5" data-nb-chars="31">Vronskij otevřel dopis a&nbsp;zrudl.</span></p>
        <p class="chunk" data-nb-ref-number="67" data-nb-words="7" data-nb-chars="54"><span class="idea" data-nb-ref-number="67" id="idea67" data-nb-words="7" data-nb-chars="54">„Rozbolela mě&nbsp;hlava, půjdu domů,“ řekl Serpuchovskému.</span></p>
        <p class="chunk" data-nb-ref-number="68" data-nb-words="9" data-nb-chars="44"><span class="idea" data-nb-ref-number="68" id="idea68" data-nb-words="9" data-nb-chars="44">„Tak se&nbsp;měj hezky. A&nbsp;necháš mi&nbsp;volnou ruku?“</span></p>
        <p class="chunk" data-nb-ref-number="69" data-nb-words="7" data-nb-chars="46"><span class="idea" data-nb-ref-number="69" id="idea69" data-nb-words="7" data-nb-chars="46">„Pak si&nbsp;pohovoříme, vyhledám tě&nbsp;v&nbsp;Petrohradě.“</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="70" data-nb-words="3" data-nb-chars="18"><span class="idea" data-nb-ref-number="70" id="idea70" data-nb-words="3" data-nb-chars="18"><p>Břímě. <em>(franc.)</em> <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_099.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>