<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXVII">
    <meta name="apple-mobile-web-app-capable" content="yes">
    <title>XXVII • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_032.html">
    <link rel="next" href="./anna_karenina_034.html">
    <meta name="nb-order" content="32">
    <link rel="self" href="anna_karenina_033.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="692" data-nb-chars="3981" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_032.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XXVII</span></h1>
        <p class="chunk" data-nb-ref-number="2" data-nb-words="72" data-nb-chars="396"><span class="idea" data-nb-ref-number="2" id="idea2" data-nb-words="72" data-nb-chars="396">Byl to&nbsp;veliký, starobylý dům, a&nbsp;třebaže Levin žil sám, dal jej vytápět a&nbsp;obýval jej celý. Věděl, že&nbsp;je&nbsp;to&nbsp;hloupost, věděl, že&nbsp;je&nbsp;to&nbsp;dokonce špatné a&nbsp;odporuje to&nbsp;jeho nynějším novým plánům, avšak ten dům mu&nbsp;byl celým světem. Byl to&nbsp;svět, v&nbsp;kterém žili a&nbsp;zemřeli jeho otec a&nbsp;matka. Žili životem, který byl Levinovi ideálem veškeré dokonalosti a&nbsp;který toužil vzkřísit se&nbsp;svou ženou, se&nbsp;svou rodinou.</span></p>
        <p class="chunk" data-nb-ref-number="3" data-nb-words="32" data-nb-chars="195"><span class="idea" data-nb-ref-number="3" id="idea3" data-nb-words="32" data-nb-chars="195">Levin se&nbsp;na&nbsp;matku skoro nepamatoval. Představa o&nbsp;ní mu&nbsp;byla posvátnou vzpomínkou a&nbsp;jeho budoucí žena měla být podle jeho snů opakováním úchvatného, svatého ideálu ženy, jakým pro něho byla matka.</span></p>
        <p class="chunk" data-nb-ref-number="4" data-nb-words="62" data-nb-chars="358"><span class="idea" data-nb-ref-number="4" id="idea4" data-nb-words="62" data-nb-chars="358">Lásku k&nbsp;ženě si&nbsp;neuměl představit bez manželství, a&nbsp;nejen to, představoval si&nbsp;nejprve rodinu, a&nbsp;teprve potom ženu, která mu&nbsp;rodinu dá. Proto byla jeho představa sňatku jiná, než jakou měla většina jeho známých, pro něž byl sňatek jednou z&nbsp;mnoha všedních věcí. Pro Levina to&nbsp;byla životní otázka, na&nbsp;které záleželo celé životní štěstí. A&nbsp;teď se&nbsp;toho měl vzdát!</span></p>
        <p class="chunk" data-nb-ref-number="5" data-nb-words="105" data-nb-chars="575"><span class="idea" data-nb-ref-number="5" id="idea5" data-nb-words="105" data-nb-chars="575">Když vešel do&nbsp;salónku, kde vždycky píval čaj, a&nbsp;usedl do&nbsp;křesla ke&nbsp;knize, zatímco Agafja mu&nbsp;přinesla čaj a&nbsp;s&nbsp;obvyklým „já si&nbsp;tu&nbsp;u&nbsp;vás sednu, milostpane“ se&nbsp;posadila na&nbsp;židli u&nbsp;okna&nbsp;– tu&nbsp;cítil, že&nbsp;se&nbsp;kupodivu se&nbsp;svými tužbami nerozloučil a&nbsp;že bez nich nemůže žít. Ať&nbsp;už&nbsp;to&nbsp;bude ona, či&nbsp;jiná, ale stane se. Četl, přemýšlel o&nbsp;tom, co&nbsp;čte, chvílemi odkládal knihu, aby vyslechl Agafju, která bez ustání repetila; a&nbsp;přitom se&nbsp;mu&nbsp;ve&nbsp;fantazii rojily různé nesouvislé scénky z&nbsp;hospodářství a&nbsp;příštího rodinného života. Cítil, že&nbsp;v&nbsp;hloubi duše se&nbsp;mu&nbsp;cosi ustaluje, uklidňuje a&nbsp;utichá.</span></p>
        <p class="chunk" data-nb-ref-number="6" data-nb-words="102" data-nb-chars="617"><span class="idea" data-nb-ref-number="6" id="idea6" data-nb-words="102" data-nb-chars="617">Poslouchal výklad Agafji Michajlovny, jak Prochor pokouší pánaboha a&nbsp;za peníze, které mu&nbsp;dal Levin na&nbsp;koupi koně, pije jako bezedný a&nbsp;ženu ztloukl k&nbsp;smrti. Levin poslouchal, přitom četl a&nbsp;vybavoval si&nbsp;celý myšlenkový postup, čtením vyvolaný. Byla to&nbsp;Tyndallova kniha o&nbsp;teple. Vzpomínal, jak Tyndalla odsuzoval, že&nbsp;si&nbsp;libuje svou obratnost v&nbsp;konání pokusů a&nbsp;že mu&nbsp;chybí filozofický názor. A&nbsp;vtom se&nbsp;vynořilo radostné pomyšlení: Za&nbsp;dva roky budu mít ve&nbsp;stádě dvě holandky, Pávička ještě může být naživu, dvanáct mladých Berkutových dcer, a&nbsp;ty tři můžeme dát jako vzornou ukázku, to&nbsp;bude krásné! A&nbsp;znovu se&nbsp;chopil knihy.</span></p>
        <p class="chunk" data-nb-ref-number="7" data-nb-words="177" data-nb-chars="1025"><span class="idea" data-nb-ref-number="7" id="idea7" data-nb-words="177" data-nb-chars="1025">Dobrá, elektřina a&nbsp;teplo jsou jedno a&nbsp;totéž; lze však při řešení problému dosadit do&nbsp;rovnice jednu veličinu za&nbsp;druhou? Nikoli. Co&nbsp;tedy? Souvislost mezi všemi přírodními silami beztak vyciťujeme instinktivně… Zvlášť hezké je, že&nbsp;dcera Páviččina už&nbsp;bude červenostrakatá, a&nbsp;celé stádo, až&nbsp;k&nbsp;němu přidáme tyhle tři… Skvělé! Půjde s&nbsp;ženou a&nbsp;s&nbsp;hosty stádu naproti… Žena řekne: „Tuhle jalovičku jsme s&nbsp;Kosťou vypiplali jako děcko.“&nbsp;– „Že vás to&nbsp;může tak zajímat?“ řekne host. „Všecko, co&nbsp;zajímá jeho, zajímá i&nbsp;mne.“ Ale kdo je&nbsp;ona? A&nbsp;zase vzpomínal, co&nbsp;se&nbsp;stalo v&nbsp;Moskvě… Ale co&nbsp;naplat? Jeho vina to&nbsp;není. Ale teď bude všecko jiné. To&nbsp;je&nbsp;hloupost, že&nbsp;život to&nbsp;nedovolí, že&nbsp;by&nbsp;to&nbsp;nedovolila minulost. Člověk musí bojovat, aby žil lépe, mnohem lépe… Vztyčil hlavu a&nbsp;zamyslil se. Stará Laska, která ještě úplně nestrávila radost z&nbsp;pánova příchodu a&nbsp;šla se&nbsp;proběhnout ven, se&nbsp;teď vrátila, přinášejíc s&nbsp;sebou vůni vzduchu, zavrtěla prutem, šla k&nbsp;pánovi, strčila mu&nbsp;hlavu pod ruku a&nbsp;s&nbsp;žalostným kňučením se&nbsp;domáhala, aby se&nbsp;s&nbsp;ní pomazlil.</span></p>
        <p class="chunk" data-nb-ref-number="8" data-nb-words="20" data-nb-chars="106"><span class="idea" data-nb-ref-number="8" id="idea8" data-nb-words="20" data-nb-chars="106">„Jen promluvit!“ řekla Agafja Michajlovna. „A&nbsp;je to&nbsp;jen pes… Však chápe, že&nbsp;pán přijel a&nbsp;že je&nbsp;mu&nbsp;smutno.“</span></p>
        <p class="chunk" data-nb-ref-number="9" data-nb-words="2" data-nb-chars="14"><span class="idea" data-nb-ref-number="9" id="idea9" data-nb-words="2" data-nb-chars="14">„Proč smutno?“</span></p>
        <p class="chunk" data-nb-ref-number="10" data-nb-words="27" data-nb-chars="168"><span class="idea" data-nb-ref-number="10" id="idea10" data-nb-words="27" data-nb-chars="168">„Copak to&nbsp;nevidím, milostpane? To&nbsp;bych nesměla znát panstvo. Odmalička jsem byla mezi panstvem. Ale nic nevadí, vzácný pane. Jen když jsme zdraví a&nbsp;máme čisté svědomí.“</span></p>
        <p class="chunk" data-nb-ref-number="11" data-nb-words="10" data-nb-chars="64"><span class="idea" data-nb-ref-number="11" id="idea11" data-nb-words="10" data-nb-chars="64">Levin na&nbsp;ni&nbsp;upřeně pohlédl, překvapen, jak uhádla jeho myšlenky.</span></p>
        <p class="chunk" data-nb-ref-number="12" data-nb-words="67" data-nb-chars="384"><span class="idea" data-nb-ref-number="12" id="idea12" data-nb-words="67" data-nb-chars="384">„Nemám ještě donést čaj?“ pravila, vzala šálek a&nbsp;odešla. Laska mu&nbsp;pořád strkala hlavu pod ruku. Pohladil ji&nbsp;a&nbsp;tu se&nbsp;mu&nbsp;stočila u&nbsp;nohou do&nbsp;klubíčka a&nbsp;dala si&nbsp;hlavu na&nbsp;vystrčenou zadní tlapu. A&nbsp;na znamení, že&nbsp;teď už&nbsp;je&nbsp;všecko v&nbsp;pořádku, pootevřela tlamu, mlaskla, pěkně si&nbsp;složila slintavé pysky kolem starých zubů a&nbsp;ztichla v&nbsp;blaženém klidu. Levin pozorně sledoval její poslední pohyb.</span></p>
        <p class="chunk" data-nb-ref-number="13" data-nb-words="15" data-nb-chars="74"><span class="idea" data-nb-ref-number="13" id="idea13" data-nb-words="15" data-nb-chars="74">Se&nbsp;mnou je&nbsp;to&nbsp;stejné, řekl si. Stejné! Nic se&nbsp;neděje… Všecko je&nbsp;v&nbsp;pořádku.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_034.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>