<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XII">
    <meta name="apple-mobile-web-app-capable" content="yes">
    <title>XII • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_052.html">
    <link rel="next" href="./anna_karenina_054.html">
    <meta name="nb-order" content="52">
    <link rel="self" href="anna_karenina_053.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="922" data-nb-chars="5529" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_052.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XII</span></h1>
        <p class="chunk" data-nb-ref-number="2" data-nb-words="95" data-nb-chars="519"><span class="idea" data-nb-ref-number="2" id="idea2" data-nb-words="95" data-nb-chars="519">Ještě první dobu po&nbsp;návratu z&nbsp;Moskvy, kdy se&nbsp;Levin při každé vzpomínce na&nbsp;zahanbující odmrštění chvěl a&nbsp;červenal, ještě v&nbsp;té době si&nbsp;říkal: Zrovna tak jsem se&nbsp;červenal, chvěl se&nbsp;a&nbsp;považoval všecko za&nbsp;ztracené, když jsem dostal pětku z&nbsp;fyziky a&nbsp;musel jsem opakovat druhý ročník. Stejně tak jsem myslil, že&nbsp;jsem ztracen, když jsem sestře zbabral při, kterou mi&nbsp;svěřila. No&nbsp;a? Dnes po&nbsp;letech na&nbsp;to&nbsp;vzpomínám a&nbsp;divím se, že&nbsp;mě&nbsp;to&nbsp;mohlo trápit. Stejné to&nbsp;bude i&nbsp;s&nbsp;tímhle zármutkem. Uběhne nějaký čas a&nbsp;budu k&nbsp;tomu lhostejný.</span></p>
        <p class="chunk" data-nb-ref-number="3" data-nb-words="295" data-nb-chars="1760"><span class="idea" data-nb-ref-number="3" id="idea3" data-nb-words="295" data-nb-chars="1760">Ale uběhly tři měsíce a&nbsp;ještě nebyl lhostejný a&nbsp;vzpomínka ho&nbsp;bolela stejně jako v&nbsp;prvních dnech. Nemohl se&nbsp;uklidnit, protože tak dlouho toužil po&nbsp;rodinném životě, cítil se&nbsp;pro něj tak zralý, a&nbsp;přece nebyl ženat a&nbsp;manželství bylo ještě méně na&nbsp;dosah než kdy jindy. Sám bolestně pociťoval, jako to&nbsp;cítili všichni v&nbsp;jeho okolí, že&nbsp;v&nbsp;jeho letech není dobře býti člověku samotnému. Pamatoval si, jak jednou před odjezdem do&nbsp;Moskvy řekl čeledínovi Nikolajovi, naivnímu chlapisku, s&nbsp;kterým rád rozprávěl: „Co tomu říkáš, Nikolaji, chci se&nbsp;ženit.“ A&nbsp;Nikolaj si&nbsp;pospíšil s&nbsp;odpovědí, jako by&nbsp;šlo o&nbsp;věc, o&nbsp;které nemůže být nejmenších pochyb: „Však už&nbsp;máte čas, Konstantine Dmitriči.“ Ale dnes mu&nbsp;byl sňatek vzdálenější než kdykoli jindy. Místo bylo obsazeno, a&nbsp;pokud si&nbsp;teď na&nbsp;tom místě představoval některou ze&nbsp;známých dívek, cítil, že&nbsp;by&nbsp;to&nbsp;bylo zhola nemožné. Nadto pociťoval mučivý stud při vzpomínce, jak byl odmítnut a&nbsp;jakou úlohu při tom hrál. I&nbsp;když si&nbsp;říkal, že&nbsp;jeho vina to&nbsp;není, ta&nbsp;vzpomínka stejně jako jiné, obdobné zahanbující vzpomínky ho&nbsp;rozechvívala a&nbsp;styděl se&nbsp;za&nbsp;ni. V&nbsp;minulosti se&nbsp;jako leckterý člověk dopustil špatností, kterých si&nbsp;byl vědom a&nbsp;pro které by&nbsp;ho&nbsp;mělo trápit svědomí. Ale vzpomínka na&nbsp;špatné činy ho&nbsp;zdaleka nesoužila tolik jako tyto nicotné, a&nbsp;přece zahanbující vzpomínky. Ty&nbsp;rány se&nbsp;nikdy nezacelily. A&nbsp;k&nbsp;těm vzpomínkám se&nbsp;dnes řadila prohra a&nbsp;to, v&nbsp;jakém světle se&nbsp;asi jevil ostatním tenkrát večer. Ale čas a&nbsp;práce konaly své dílo. Tíživé vzpomínky byly stále více zatlačovány nenápadnými, ale přitom významnými událostmi venkovského života. Každým týdnem vzpomínal na&nbsp;Kitty méně a&nbsp;méně. Netrpělivě očekával zprávu, že&nbsp;se&nbsp;vdala anebo se&nbsp;v&nbsp;nejbližších dnech vdává. Doufal, že&nbsp;taková zpráva ho&nbsp;dokonale vyléčí, jako když se&nbsp;vytrhne zub.</span></p>
        <p class="chunk" data-nb-ref-number="4" data-nb-words="282" data-nb-chars="1693"><span class="idea" data-nb-ref-number="4" id="idea4" data-nb-words="282" data-nb-chars="1693">Mezitím nastalo jaro, krásné a&nbsp;náhlé, bez marného čekání a&nbsp;bez jarního šálení, jedno z&nbsp;těch vzácných jar, z&nbsp;kterých se&nbsp;vespolek radují rostliny, zvířata i&nbsp;lidé. To&nbsp;krásné jaro povzbudilo Levina ještě víc a&nbsp;posílilo ho&nbsp;v&nbsp;úmyslu odříci se&nbsp;celé minulosti a&nbsp;zařídit si&nbsp;bezpečně a&nbsp;nezávisle svůj osamělý život. Třebaže mnohé z&nbsp;plánů, s&nbsp;kterými se&nbsp;vrátil na&nbsp;venkov, ani nesplnil, přece to&nbsp;hlavní, to&nbsp;jest mravný život, zachoval. Nepociťoval stud, který ho&nbsp;obvykle soužil po&nbsp;každém pádu, a&nbsp;mohl se&nbsp;lidem směle dívat do&nbsp;očí. Ještě v&nbsp;únoru dostal od&nbsp;Marji Nikolajevny dopis. Psala, že&nbsp;zdravotní stav bratra Nikolaje se&nbsp;horší, ale že&nbsp;se&nbsp;nechce léčit, a&nbsp;proto jel Levin za&nbsp;bratrem do&nbsp;Moskvy a&nbsp;podařilo se&nbsp;mu&nbsp;ho&nbsp;přemluvit, aby se&nbsp;poradil s&nbsp;lékařem a&nbsp;jel do&nbsp;ciziny do&nbsp;lázní. Skvěle se&nbsp;mu&nbsp;podařilo přemluvit bratra, půjčit mu&nbsp;peníze na&nbsp;cestu a&nbsp;přitom ho&nbsp;nepopudit, takže v&nbsp;tom byl sám se&nbsp;sebou spokojen. Kromě hospodářství, které na&nbsp;jaře vyžadovalo zvláštní pozornost, a&nbsp;kromě četby začal Levin letos v&nbsp;zimě ještě spisovat práci o&nbsp;hospodářství, jehož základ spočíval v&nbsp;tom, že&nbsp;povaha zemědělského dělníka má&nbsp;být pojímána jako absolutní daná veličina, stejně jako podnebí a&nbsp;vlastnosti půdy, takže všechny teze zemědělské nauky mají být vyvozovány nejen z&nbsp;faktických údajů o&nbsp;půdě a&nbsp;podnebí, nýbrž z&nbsp;faktických údajů o&nbsp;půdě, podnebí a&nbsp;jistém neměnném charakteru zemědělského dělníka. Přes osamocení či&nbsp;právě pro ně&nbsp;měl tedy život vrchovatě naplněný a&nbsp;jen zřídka pociťoval neukojenou touhu sdělit myšlenky, které mu&nbsp;táhly hlavou, také někomu jinému než Agafje, ačkoli se&nbsp;často stávalo, že&nbsp;i&nbsp;s&nbsp;ní rokoval o&nbsp;fyzice, o&nbsp;teorii hospodářství a&nbsp;zejména o&nbsp;filozofii. Filozofie byla oblíbeným námětem Agafji Michajlovny.</span></p>
        <p class="chunk" data-nb-ref-number="5" data-nb-words="249" data-nb-chars="1554"><span class="idea" data-nb-ref-number="5" id="idea5" data-nb-words="249" data-nb-chars="1554">Jaro se&nbsp;opozdilo. V&nbsp;posledních týdnech půstu bylo jasné mrazivé počasí. Ve&nbsp;dne byla na&nbsp;slunci obleva a&nbsp;v&nbsp;noci teplota klesala až&nbsp;na&nbsp;sedm stupňů. Sníh tak umrzl, že&nbsp;se&nbsp;jezdilo cesta necesta. Velikonoce byly pod sněhem. Pak najednou v&nbsp;Pondělí velikonoční zavál teplý vítr, přihnaly se&nbsp;mraky a&nbsp;tři dny a&nbsp;tři noci pršelo, jen se&nbsp;lilo, padal teplý déšť. Ve&nbsp;čtvrtek se&nbsp;vítr ztišil a&nbsp;snesla se&nbsp;hustá šedá mlha, zahalující tajemství přeměn, které se&nbsp;dály v&nbsp;přírodě. V&nbsp;mlze se&nbsp;spustily vody, rozpukly a&nbsp;hnuly se&nbsp;ledy, kalné zpěněné proudy běžely rychleji a&nbsp;zrovna před nedělní povodní navečer mlha spadla, mraky se&nbsp;rozprchly do&nbsp;beránků, vyčasilo se&nbsp;a&nbsp;nastalo pravé jaro. Zrána vyšlo prudké slunce, které brzo pohltilo ledové škraloupy, a&nbsp;všechen vlahý vzduch se&nbsp;zachvěl ve&nbsp;výparech oživlé půdy. Zazelenala se&nbsp;loňská tráva i&nbsp;vyrážející jehličky té&nbsp;letošní, nalily se&nbsp;pupence na&nbsp;kalinách, rybízu i&nbsp;lepkavých vonných břízách a&nbsp;na jívě, obsypané zlatými jehnědami, zabzučela první včela. Nad sametem osení a&nbsp;ojíněnými strnisky zatrylkovali neviditelní skřivánci, nad dolinami a&nbsp;bažinami, plnými neopadlé hnědé vody, zakníkaly čejky, ve&nbsp;výši prolétli jeřábi a&nbsp;husy zakejhaly jaru na&nbsp;pozdrav. Na&nbsp;pastvinách zabučel oblezlý dobytek, jen tu&nbsp;a&nbsp;tam ještě s&nbsp;nevyměněnou srstí, jehňata s&nbsp;křivýma nožkama se&nbsp;rozdováděla kolem bečících pelichajících matek, čiperní kluci se&nbsp;rozběhli po&nbsp;schnoucích pěšinách s&nbsp;otisky bosých nohou, na&nbsp;rybníce zabrebentily veselé hlasy ženských bílících plátno a&nbsp;sekery zabušily ve&nbsp;dvorech, kde si&nbsp;chlapi chystali pluhy a&nbsp;brány. Jaro už&nbsp;bylo tady.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_054.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>