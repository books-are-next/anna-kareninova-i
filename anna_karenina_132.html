<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXII">
    <meta name="apple-mobile-web-app-capable" content="yes">
    <title>XXII • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_131.html">
    <link rel="next" href="./anna_karenina_133.html">
    <meta name="nb-order" content="131">
    <link rel="self" href="anna_karenina_132.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1453" data-nb-chars="8679" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_131.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">XXII</span></h1>
        <p class="chunk" data-nb-ref-number="2" data-nb-words="43" data-nb-chars="261"><span class="idea" data-nb-ref-number="2" id="idea2" data-nb-words="43" data-nb-chars="261">Oblonskij vešel do&nbsp;pracovny Alexeje Alexandroviče. Ve&nbsp;tváři měl poněkud slavnostní výraz, s&nbsp;jakým obvykle usedal na&nbsp;předsednické místo ve&nbsp;svém úřadě. Karenin chodil s&nbsp;rukama za&nbsp;zády po&nbsp;pokoji a&nbsp;přemýšlel o&nbsp;téže věci, o&nbsp;které mluvil Stěpan Arkaďjič s&nbsp;jeho ženou.</span></p>
        <p class="chunk" data-nb-ref-number="3" data-nb-words="27" data-nb-chars="188"><span class="idea" data-nb-ref-number="3" id="idea3" data-nb-words="27" data-nb-chars="188">„Nevyrušuji?“ Stěpan Arkaďjič najednou pociťoval před švagrem nezvyklé rozpaky. Aby je&nbsp;zakryl, vytáhl čerstvě koupené pouzdro s&nbsp;moderním uzávěrem, přičichl si&nbsp;ke&nbsp;kůži a&nbsp;vyndal si&nbsp;cigaretu.</span></p>
        <p class="chunk" data-nb-ref-number="4" data-nb-words="8" data-nb-chars="59"><span class="idea" data-nb-ref-number="4" id="idea4" data-nb-words="8" data-nb-chars="59">„Ne. Přeješ si&nbsp;něco?“ nevrle odpověděl Alexej Alexandrovič.</span></p>
        <p class="chunk" data-nb-ref-number="5" data-nb-words="23" data-nb-chars="133"><span class="idea" data-nb-ref-number="5" id="idea5" data-nb-words="23" data-nb-chars="133">„Ano, rád bych… Musím s&nbsp;tebou mlu… Ano, musím s&nbsp;tebou mluvit,“ řekl Stěpan Arkaďjič a&nbsp;překvapen si&nbsp;uvědomil, že&nbsp;cítí nezvyklý ostych.</span></p>
        <p class="chunk" data-nb-ref-number="6" data-nb-words="31" data-nb-chars="184"><span class="idea" data-nb-ref-number="6" id="idea6" data-nb-words="31" data-nb-chars="184">Byl to&nbsp;pocit tak nečekaný a&nbsp;zvláštní, že&nbsp;Stěpan Arkaďjič neuvěřil, že&nbsp;je&nbsp;to&nbsp;hlas svědomí, které mu&nbsp;pravilo, že&nbsp;chce provést špatnost. Stěpan Arkaďjič se&nbsp;přemohl a&nbsp;svůj ostych překonal.</span></p>
        <p class="chunk" data-nb-ref-number="7" data-nb-words="21" data-nb-chars="109"><span class="idea" data-nb-ref-number="7" id="idea7" data-nb-words="21" data-nb-chars="109">„Doufám, že&nbsp;nepochybuješ o&nbsp;mé lásce k&nbsp;sestře ani o&nbsp;mé upřímné oddanosti a&nbsp;úctě k&nbsp;tobě,“ řekl a&nbsp;začervenal se.</span></p>
        <p class="chunk" data-nb-ref-number="8" data-nb-words="14" data-nb-chars="103"><span class="idea" data-nb-ref-number="8" id="idea8" data-nb-words="14" data-nb-chars="103">Alexej Alexandrovič zůstal stát a&nbsp;neodpovídal, ale jeho tvář ohromila Oblonského výrazem pokorné oběti.</span></p>
        <p class="chunk" data-nb-ref-number="9" data-nb-words="25" data-nb-chars="148"><span class="idea" data-nb-ref-number="9" id="idea9" data-nb-words="25" data-nb-chars="148">„Měl jsem v&nbsp;úmyslu, chtěl jsem si&nbsp;s&nbsp;tebou promluvit o&nbsp;sestře a&nbsp;o&nbsp;vašem vzájemném poměru,“ řekl Stěpan Arkaďjič, dosud zápasící s&nbsp;nezvyklým ostychem.</span></p>
        <p class="chunk" data-nb-ref-number="10" data-nb-words="22" data-nb-chars="136"><span class="idea" data-nb-ref-number="10" id="idea10" data-nb-words="22" data-nb-chars="136">Alexej Alexandrovič se&nbsp;smutně usmál, pohlédl na&nbsp;švagra, ale neodpověděl, šel ke&nbsp;stolu, vzal z&nbsp;něho rozepsaný dopis a&nbsp;podal jej švagrovi.</span></p>
        <p class="chunk" data-nb-ref-number="11" data-nb-words="28" data-nb-chars="157"><span class="idea" data-nb-ref-number="11" id="idea11" data-nb-words="28" data-nb-chars="157">„Taky na&nbsp;to&nbsp;ustavičně myslím. Tohle jsem začal psát, protože se&nbsp;domnívám, že&nbsp;se&nbsp;lépe vyjádřím písemně a&nbsp;že moje přítomnost ji&nbsp;dráždí,“ řekl a&nbsp;podal mu&nbsp;dopis.</span></p>
        <p class="chunk" data-nb-ref-number="12" data-nb-words="21" data-nb-chars="118"><span class="idea" data-nb-ref-number="12" id="idea12" data-nb-words="21" data-nb-chars="118">Stěpan Arkaďjič si&nbsp;vzal dopis, nechápavě, užasle pohlédl do&nbsp;zkalených očí, které se&nbsp;na&nbsp;něho upřely, a&nbsp;dal se&nbsp;do&nbsp;čtení.</span></p>
        <p class="chunk" data-nb-ref-number="13" data-nb-words="104" data-nb-chars="568"><span class="idea" data-nb-ref-number="13" id="idea13" data-nb-words="104" data-nb-chars="568">„Vidím, že&nbsp;má&nbsp;přítomnost je&nbsp;Vám na&nbsp;obtíž. I&nbsp;když to&nbsp;bylo poznání velice bolestné, vidím, že&nbsp;je&nbsp;tomu tak a&nbsp;jinak být ani nemůže. Nic Vám nevytýkám a&nbsp;Bůh je&nbsp;můj svědek, že&nbsp;když jsem Vás za&nbsp;Vaší nemoci spatřil, upřímně jsem se&nbsp;rozhodl zapomenout na&nbsp;vše, co&nbsp;mezi námi bylo, a&nbsp;začít nový život. Nelituji a&nbsp;nikdy nebudu litovat svého činu. Ale přál jsem si&nbsp;jedno jediné, Vaše dobro, dobro pro Vaši duši, a&nbsp;dnes vidím, že&nbsp;jsem toho nedosáhl. Řekněte mi&nbsp;sama, co&nbsp;Vám poskytne opravdové štěstí a&nbsp;duševní klid. Odevzdávám se&nbsp;zcela do&nbsp;Vaší vůle a&nbsp;Vašemu smyslu pro spravedlnost.“</span></p>
        <p class="chunk" data-nb-ref-number="14" data-nb-words="38" data-nb-chars="245"><span class="idea" data-nb-ref-number="14" id="idea14" data-nb-words="38" data-nb-chars="245">Stěpan Arkaďjič vrátil švagrovi psaní a&nbsp;stále se&nbsp;na&nbsp;něho díval stejně nechápavě, neboť nevěděl, co&nbsp;říci. Mlčení jim bylo oběma tak trapné, že&nbsp;Stěpanovi Arkaďjiči projelo rty bolestné chvění, zatímco mlčel a&nbsp;nespouštěl zrak z&nbsp;Kareninova obličeje.</span></p>
        <p class="chunk" data-nb-ref-number="15" data-nb-words="11" data-nb-chars="69"><span class="idea" data-nb-ref-number="15" id="idea15" data-nb-words="11" data-nb-chars="69">„Tohle jsem jí&nbsp;chtěl říci,“ pravil Alexej Alexandrovič a&nbsp;odvrátil se.</span></p>
        <p class="chunk" data-nb-ref-number="16" data-nb-words="21" data-nb-chars="142"><span class="idea" data-nb-ref-number="16" id="idea16" data-nb-words="21" data-nb-chars="142">„Ano, ano…,“ zahučel Stěpan Arkaďjič, neschopen odpovědi, protože mu&nbsp;slzy stoupaly k&nbsp;hrdlu. „Ano, ano. Rozumím vám,“ vypravil ze&nbsp;sebe konečně.</span></p>
        <p class="chunk" data-nb-ref-number="17" data-nb-words="8" data-nb-chars="43"><span class="idea" data-nb-ref-number="17" id="idea17" data-nb-words="8" data-nb-chars="43">„Chci vědět, co&nbsp;by&nbsp;si&nbsp;přála,“ řekl Karenin.</span></p>
        <p class="chunk" data-nb-ref-number="18" data-nb-words="42" data-nb-chars="273"><span class="idea" data-nb-ref-number="18" id="idea18" data-nb-words="42" data-nb-chars="273">„Obávám se, že&nbsp;sama nechápe, v&nbsp;jaké je&nbsp;situaci. Nemůže ji&nbsp;dost dobře posoudit,“ odpověděl Stěpan Arkaďjič. Už&nbsp;se&nbsp;poněkud vzcho­pil. „Je deprimovaná, ano, deprimovaná tvou velkomyslností. Jestli si&nbsp;přečte ten dopis, nebude schopna nic říci, jenom ještě víc klesne na&nbsp;mysli.“</span></p>
        <p class="chunk" data-nb-ref-number="19" data-nb-words="12" data-nb-chars="64"><span class="idea" data-nb-ref-number="19" id="idea19" data-nb-words="12" data-nb-chars="64">„Ano, ale co&nbsp;tedy? Jak vysvětlit… jak se&nbsp;dá&nbsp;zjistit její přání?“</span></p>
        <p class="chunk" data-nb-ref-number="20" data-nb-words="25" data-nb-chars="151"><span class="idea" data-nb-ref-number="20" id="idea20" data-nb-words="25" data-nb-chars="151">„Dovolíš-li, abych řekl svůj názor, tedy myslím, že&nbsp;je&nbsp;na&nbsp;tobě, abys přímo uvedl, jaké prostředky pokládáš za&nbsp;nutné, aby se&nbsp;skoncovalo s&nbsp;tímto stavem.“</span></p>
        <p class="chunk" data-nb-ref-number="21" data-nb-words="28" data-nb-chars="177"><span class="idea" data-nb-ref-number="21" id="idea21" data-nb-words="28" data-nb-chars="177">„Soudíš tedy, že&nbsp;by&nbsp;se&nbsp;s&nbsp;ním mělo skoncovat?“ přerušil ho&nbsp;Alexej Alexandrovič. „Ale jak?“ dodal a&nbsp;nezvyklým pohybem si&nbsp;přejel rukou před očima. „Nevidím žádné možné východisko.“</span></p>
        <p class="chunk" data-nb-ref-number="22" data-nb-words="30" data-nb-chars="186"><span class="idea" data-nb-ref-number="22" id="idea22" data-nb-words="30" data-nb-chars="186">„Z&nbsp;každé situace se&nbsp;dá&nbsp;najít východisko,“ řekl Stěpan Arkaďjič, vstal a&nbsp;pomalu už&nbsp;nabýval kuráže. „Byly doby, kdy ses chtěl rozejít… Přesvědčíš-li se&nbsp;teď, že&nbsp;nemůžete být spolu šťastni…“</span></p>
        <p class="chunk" data-nb-ref-number="23" data-nb-words="21" data-nb-chars="122"><span class="idea" data-nb-ref-number="23" id="idea23" data-nb-words="21" data-nb-chars="122">„Štěstí lze chápat různě. Ale dejme tomu, že&nbsp;jsem se&nbsp;vším srozuměn, že&nbsp;nic nechci. Jaké máme východisko z&nbsp;takové situace?“</span></p>
        <p class="chunk" data-nb-ref-number="24" data-nb-words="92" data-nb-chars="585"><span class="idea" data-nb-ref-number="24" id="idea24" data-nb-words="92" data-nb-chars="585">„Chceš-li znát můj názor,“ řekl Stěpan Arkaďjič s&nbsp;týmž konejšivým, něžným, mandlovým úsměvem, jako když hovořil s&nbsp;Annou. Dobrácký úsměv byl tak přesvědčivý, že&nbsp;Alexej Alexandrovič, ačkoli si&nbsp;uvědomoval svou slabost a&nbsp;podléhal jí, byl volky nevolky ochoten věřit všemu, co&nbsp;Oblonskij řekne. „Ona to&nbsp;nikdy nevysloví nahlas. Ale jedna věc je&nbsp;možná, jednu věc si&nbsp;může přát,“ pokračoval Stěpan Arkaďjič. „Totiž přerušení styků a&nbsp;všech vzpomínek s&nbsp;nimi spojených. Podle mého si&nbsp;dnes nezbytně musíte ujasnit nové vztahy. A&nbsp;ty vztahy mohou být vytvořeny jen tehdy, když obě strany budou volné.“</span></p>
        <p class="chunk" data-nb-ref-number="25" data-nb-words="7" data-nb-chars="52"><span class="idea" data-nb-ref-number="25" id="idea25" data-nb-words="7" data-nb-chars="52">„Rozvod,“ s&nbsp;odporem ho&nbsp;přerušil Alexej Alexandrovič.</span></p>
        <p class="chunk" data-nb-ref-number="26" data-nb-words="81" data-nb-chars="483"><span class="idea" data-nb-ref-number="26" id="idea26" data-nb-words="81" data-nb-chars="483">„Ano, myslím, že&nbsp;rozvod. Ano, rozvod,“ opakoval Stěpan Arkaďjič a&nbsp;začervenal se. „Je to&nbsp;po&nbsp;všech stránkách nejrozumnější řešení pro manžele, když to&nbsp;mezi nimi vypadá jako mezi vámi. Co&nbsp;dělat, když manželé shledali, že&nbsp;spolu nemohou žít? To&nbsp;se&nbsp;může stát vždycky.“ Karenin těžce vzdychl a&nbsp;zavřel oči. „Jenom je&nbsp;nutno vzít v&nbsp;úvahu jednu věc, totiž chce-li někdo z&nbsp;manželů uzavřít nový sňatek. Když ne, je&nbsp;to&nbsp;velice jednoduché,“ řekl Stěpan Arkaďjič. Stále víc a&nbsp;víc se&nbsp;zbavoval rozpaků.</span></p>
        <p class="chunk" data-nb-ref-number="27" data-nb-words="94" data-nb-chars="606"><span class="idea" data-nb-ref-number="27" id="idea27" data-nb-words="94" data-nb-chars="606">Alexej Alexandrovič rozčilením svraštil obličej, něco si&nbsp;pro sebe zahučel a&nbsp;neodpovídal. Všechno, co&nbsp;pro Stěpana Arkaďjiče bylo tak velice jednoduché, to&nbsp;on&nbsp;tisíckrát promyslil. A&nbsp;nezdálo se&nbsp;mu&nbsp;to&nbsp;příliš jednoduché, ale naopak zcela nemožné. Rozvod, o&nbsp;kterém už&nbsp;věděl všecko do&nbsp;detailů, mu&nbsp;nyní připadal nemožný, poněvadž vědomí vlastní důstojnosti a&nbsp;úcta k&nbsp;náboženství mu&nbsp;nedovolily, aby na&nbsp;sebe vzal obvinění z&nbsp;fiktivního cizoložství, a&nbsp;tím méně mohl připustit, aby žena, které odpustil a&nbsp;kterou miloval, byla usvědčena a&nbsp;uvržena do&nbsp;hanby. Rozvod se&nbsp;mu&nbsp;jevil nemožný z&nbsp;dalších, ještě závažnějších příčin.</span></p>
        <p class="chunk" data-nb-ref-number="28" data-nb-words="261" data-nb-chars="1479"><span class="idea" data-nb-ref-number="28" id="idea28" data-nb-words="261" data-nb-chars="1479">Co&nbsp;bude v&nbsp;případě rozvodu se&nbsp;synem? Nechat ho&nbsp;matce není možné. Rozvedená matka bude mít svou nelegitimní rodinu, v&nbsp;které ho&nbsp;s&nbsp;největší pravděpodobností čeká postavení pastorka a&nbsp;nevalné vychování. Nechat si&nbsp;ho? Karenin věděl, že&nbsp;by&nbsp;to&nbsp;od&nbsp;něho byla pomsta, a&nbsp;to si&nbsp;nepřál. Ale kromě toho mu&nbsp;připadal rozvod nemožný hlavně proto, že&nbsp;svolením k&nbsp;rozvodu by&nbsp;uvrhl Annu do&nbsp;zkázy. Vzal si&nbsp;k&nbsp;srdci, co&nbsp;mu&nbsp;řekla v&nbsp;Moskvě Darja Alexandrovna&nbsp;– že&nbsp;když se&nbsp;rozhoduje pro rozvod, myslí na&nbsp;sebe, ale neuvažuje, že&nbsp;by&nbsp;ji&nbsp;zahubil navždy. Spojil si&nbsp;ta&nbsp;slova se&nbsp;svým odpuštěním, se&nbsp;svou příchylností k&nbsp;dětem, a&nbsp;chápal je&nbsp;nyní po&nbsp;svém. Svolit k&nbsp;rozvodu, dát jí&nbsp;volnost znamenalo podle jeho představ připravit sebe o&nbsp;poslední pojítko s&nbsp;životem dětí, které měl rád, a&nbsp;ji&nbsp;– o&nbsp;poslední oporu na&nbsp;cestě pravé a&nbsp;uvrhnout ji&nbsp;do&nbsp;záhuby. Bude-li rozvedená žena, bude žít (to věděl) s&nbsp;Vronským, což bude svazek nezákonný a&nbsp;hříšný, jelikož podle církevních zákonů se&nbsp;žena nesmí znova provdat, dokud je&nbsp;naživu její muž. Bude žít s&nbsp;Vronským a&nbsp;on ji&nbsp;za&nbsp;nějaký rok, dva roky opustí anebo ona sama naváže nový poměr. A&nbsp;jestliže Alexej Alexandrovič svolí k&nbsp;nezákonnému rozvodu, bude vinen její zkázou. Stokrát o&nbsp;tom všem uvažoval a&nbsp;byl přesvědčen, že&nbsp;rozvod není tak jednoduchá věc, jak tvrdí švagr, ale je&nbsp;naopak zhola nemožný. Nevěřil Oblonskému ani slovo, na&nbsp;každé jeho slovo měl tisíce námitek, ale poslouchal ho&nbsp;a&nbsp;cítil, že&nbsp;jeho ústy mluví ona mohutná hrubá síla, která řídí jeho osudy a&nbsp;které se&nbsp;musí podrobit.</span></p>
        <p class="chunk" data-nb-ref-number="29" data-nb-words="23" data-nb-chars="132"><span class="idea" data-nb-ref-number="29" id="idea29" data-nb-words="23" data-nb-chars="132">„Jde jen o&nbsp;to, za&nbsp;jakých podmínek svolíš k&nbsp;rozvodu. Ona nic nechce, neodvažuje se&nbsp;tě&nbsp;prosit a&nbsp;všecko nechává na&nbsp;tvé velkomyslnosti.“</span></p>
        <p class="chunk" data-nb-ref-number="30" data-nb-words="33" data-nb-chars="195"><span class="idea" data-nb-ref-number="30" id="idea30" data-nb-words="33" data-nb-chars="195">„Bože, bože můj! Zač mě&nbsp;trestáš?“ pomyslil si&nbsp;Alexej Alexandrovič, když si&nbsp;detailně vybavil, jak muž bere u&nbsp;rozvodu vinu na&nbsp;sebe, a&nbsp;hanbou si&nbsp;zakryl obličej stejným gestem, jak to&nbsp;činil Vronskij.</span></p>
        <p class="chunk" data-nb-ref-number="31" data-nb-words="9" data-nb-chars="58"><span class="idea" data-nb-ref-number="31" id="idea31" data-nb-words="9" data-nb-chars="58">„Jsi rozrušen, chápu. Ale když si&nbsp;všecko dobře rozmyslíš…“</span></p>
        <p class="chunk" data-nb-ref-number="32" data-nb-words="25" data-nb-chars="141"><span class="idea" data-nb-ref-number="32" id="idea32" data-nb-words="25" data-nb-chars="141">„A&nbsp;udeřil-li by&nbsp;tebe kdo v&nbsp;líce, nasaď mu&nbsp;i&nbsp;druhého, a&nbsp;tomu, kterýž tobě odjímá plášť, také i&nbsp;sukně nebraň,“ vzpomněl si&nbsp;Alexej Alexandrovič.</span></p>
        <p class="chunk" data-nb-ref-number="33" data-nb-words="24" data-nb-chars="145"><span class="idea" data-nb-ref-number="33" id="idea33" data-nb-words="24" data-nb-chars="145">„Ano, ano!“ vykřikl pisklavým hlasem. „Uvaluji hanbu na&nbsp;sebe, vzdávám se&nbsp;i&nbsp;syna, ale… ale nebylo by&nbsp;lepší toho nechat? Dělej konečně, jak chceš…“</span></p>
        <p class="chunk" data-nb-ref-number="34" data-nb-words="36" data-nb-chars="194"><span class="idea" data-nb-ref-number="34" id="idea34" data-nb-words="36" data-nb-chars="194">Odvrátil se&nbsp;od&nbsp;švagra, aby mu&nbsp;nebylo vidět do&nbsp;obličeje, a&nbsp;usedl na&nbsp;židli u&nbsp;okna. Byl roztrpčen, jímal ho&nbsp;stud; ale zároveň s&nbsp;tím žalem a&nbsp;studem pociťoval radost a&nbsp;zjihl nad velikostí své pokory.</span></p>
        <p class="chunk" data-nb-ref-number="35" data-nb-words="6" data-nb-chars="41"><span class="idea" data-nb-ref-number="35" id="idea35" data-nb-words="6" data-nb-chars="41">Stěpan Arkaďjič byl pohnut. Chvíli mlčel.</span></p>
        <p class="chunk" data-nb-ref-number="36" data-nb-words="31" data-nb-chars="198"><span class="idea" data-nb-ref-number="36" id="idea36" data-nb-words="31" data-nb-chars="198">„Alexeji Alexandroviči, věř mi, že&nbsp;ocení tvou velkomyslnost,“ řekl posléze. „Ale asi to&nbsp;byla vůle Páně,“ dodal. Vzápětí si&nbsp;uvědomil, že&nbsp;mluví hloupě, a&nbsp;stěží se&nbsp;ubránil úsměvu nad vlastní hloupostí.</span></p>
        <p class="chunk" data-nb-ref-number="37" data-nb-words="9" data-nb-chars="62"><span class="idea" data-nb-ref-number="37" id="idea37" data-nb-words="9" data-nb-chars="62">Alexej Alexandrovič chtěl cosi odpovědět, ale pro slzy nemohl.</span></p>
        <p class="chunk" data-nb-ref-number="38" data-nb-words="26" data-nb-chars="139"><span class="idea" data-nb-ref-number="38" id="idea38" data-nb-words="26" data-nb-chars="139">„Je to&nbsp;osudové neštěstí a&nbsp;musíme se&nbsp;s&nbsp;ním smířit. Chápu toto neštěstí jako hotový fakt a&nbsp;snažím se&nbsp;pomoci jí&nbsp;i&nbsp;tobě,“ řekl Stěpan Arkaďjič.</span></p>
        <p class="chunk" data-nb-ref-number="39" data-nb-words="92" data-nb-chars="529"><span class="idea" data-nb-ref-number="39" id="idea39" data-nb-words="92" data-nb-chars="529">Když opustil švagrův pokoj, byl pohnut, ale to&nbsp;mu&nbsp;nebránilo, aby byl spokojen, že&nbsp;se&nbsp;tak zdařile zhostil své úlohy, neboť byl přesvědčen, že&nbsp;Alexej Alexandrovič svá slova neodvolá. K&nbsp;té spokojenosti se&nbsp;družil i&nbsp;nápad, že&nbsp;až&nbsp;bude po&nbsp;všem, bude ženě a&nbsp;blízkým známým dávat hádanku: „Jaký je&nbsp;rozdíl mezi mnou a&nbsp;panovníkem? Panovník dělá odvody a&nbsp;já dělám rozvody. U&nbsp;odvodu jsou lidé nešťastní, a&nbsp;u&nbsp;rozvodu… Nebo: v&nbsp;čem jsme si&nbsp;podobní, já&nbsp;a&nbsp;panovník? Když… Ačkoli, vymyslím si&nbsp;ještě něco lepšího,“ řekl si&nbsp;Stěpan Arkaďjič s&nbsp;úsměvem.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_133.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>