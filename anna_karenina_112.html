<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="II">
    <meta name="apple-mobile-web-app-capable" content="yes">
    <title>II • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_111.html">
    <link rel="next" href="./anna_karenina_113.html">
    <meta name="nb-order" content="111">
    <link rel="self" href="anna_karenina_112.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="654" data-nb-chars="3796" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_111.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">II</span></h1>
        <p class="chunk" data-nb-ref-number="2" data-nb-words="59" data-nb-chars="333"><span class="idea" data-nb-ref-number="2" id="idea2" data-nb-words="59" data-nb-chars="333">Doma Vronskij našel psaníčko od&nbsp;Anny. Psala: „Stůňu a&nbsp;jsem nešťastná. Nemohu z&nbsp;domu, ale také už&nbsp;nemohu vydržet bez Vás. Přijďte večer. Alexej Alexandrovič jede v&nbsp;sedm hodin na&nbsp;schůzi a&nbsp;bude pryč až&nbsp;do&nbsp;desíti.“ Vronskij se&nbsp;maličko zamyslil, jak je&nbsp;divné, že&nbsp;ho&nbsp;zve přímo k&nbsp;sobě přes manželův zákaz, ale nakonec se&nbsp;rozhodl, že&nbsp;pojede.</span></p>
        <p class="chunk" data-nb-ref-number="3" data-nb-words="131" data-nb-chars="758"><span class="idea" data-nb-ref-number="3" id="idea3" data-nb-words="131" data-nb-chars="758">Vronskij byl letos v&nbsp;zimě povýšen na&nbsp;plukovníka, vystoupil z&nbsp;pluku a&nbsp;bydlil sám. Hned po&nbsp;snídani si&nbsp;lehl na&nbsp;pohovku a&nbsp;vzpomínky na&nbsp;nechutné výjevy, které viděl v&nbsp;posledních dnech, se&nbsp;mu&nbsp;v&nbsp;pěti minutách smíchaly a&nbsp;spojily se&nbsp;s&nbsp;představou Anny a&nbsp;nadháněče, který hrál významnou úlohu při lovu na&nbsp;medvědy. Vronskij usnul. Když se&nbsp;vzbudil, byla už&nbsp;tma, třásl se&nbsp;strachem a&nbsp;honem rozsvítil svíci. Co&nbsp;jen to&nbsp;bylo? Co&nbsp;se&nbsp;mu&nbsp;to&nbsp;hrozného zdálo? Ano, ten nadháněč, malý, špinavý a&nbsp;s&nbsp;rozježeným vousem, skloněn cosi dělal a&nbsp;najednou vychrlil francouzsky nějaká divná slova. Ano, nic jiného v&nbsp;tom snu nebylo, řekl si&nbsp;Vronskij. Ale proč to&nbsp;bylo tak děsivé? Živě si&nbsp;vybavil nadháněče i&nbsp;nepochopitelná francouzská slova, která ten muž pronášel, a&nbsp;po zádech mu&nbsp;přeběhl mráz.</span></p>
        <p class="chunk" data-nb-ref-number="4" data-nb-words="8" data-nb-chars="46"><span class="idea" data-nb-ref-number="4" id="idea4" data-nb-words="8" data-nb-chars="46">„Pěkný nesmysl!“ řekl si&nbsp;a&nbsp;pohlédl na&nbsp;hodinky.</span></p>
        <p class="chunk" data-nb-ref-number="5" data-nb-words="220" data-nb-chars="1287"><span class="idea" data-nb-ref-number="5" id="idea5" data-nb-words="220" data-nb-chars="1287">Bylo už&nbsp;půl deváté. Zazvonil na&nbsp;komorníka, narychlo se&nbsp;oblékl a&nbsp;vyšel ven. Už&nbsp;nadobro zapomněl na&nbsp;svůj sen a&nbsp;trápil se&nbsp;teď jen proto, že&nbsp;se&nbsp;opozdil. Když přijížděl k&nbsp;domu Kareninových, podíval se&nbsp;na&nbsp;hodinky a&nbsp;zjistil, že&nbsp;je&nbsp;za&nbsp;deset minut devět. Před hlavním vchodem stál vysoký úzký kočár s&nbsp;párem siváků. Vronskij poznal kočár Annin. „Jede ke&nbsp;mně,“ napadlo ho, „a bylo by&nbsp;to&nbsp;lepší. Nerad jdu do&nbsp;toho domu, ale stejně už&nbsp;se&nbsp;nemohu schovávat,“ řekl si&nbsp;a&nbsp;s&nbsp;postojem osvojeným už&nbsp;v&nbsp;dětství, s&nbsp;postojem člověka, který se&nbsp;nemá zač stydět, vystoupil ze&nbsp;saní a&nbsp;přistoupil ke&nbsp;dveřím. Dveře se&nbsp;otevřely a&nbsp;vrátný s&nbsp;plédem přes ruku zavolal na&nbsp;Annina kočího. Vronskij sice nebyl zvyklý všímat si&nbsp;maličkostí, ale přesto mu&nbsp;teď neušel výraz překvapení, s&nbsp;kterým se&nbsp;na&nbsp;něho vrátný podíval. Ve&nbsp;dveřích se&nbsp;Vronskij málem srazil s&nbsp;Kareninem. Plynový hořák svítil rovnou na&nbsp;bezkrevný přepadlý obličej pod černým kloboukem a&nbsp;na bílý nákrčník, svítící z&nbsp;bobřího límce. Kareninovy strnulé kalné oči utkvěly na&nbsp;tváři Vronského. Vronskij se&nbsp;uklonil, kdežto Alexej Alexandrovič polkl naprázdno, zvedl ruku ke&nbsp;klobouku a&nbsp;příchozího minul. Vronskij ho&nbsp;viděl, jak nasedl do&nbsp;kočáru, aniž se&nbsp;ohlédl, jak si&nbsp;vzal oknem pléd a&nbsp;kukátko a&nbsp;zmizel. Vronskij vešel do&nbsp;předsíně. Vraštil obočí a&nbsp;oči mu&nbsp;plály zlostí a&nbsp;pýchou.</span></p>
        <p class="chunk" data-nb-ref-number="6" data-nb-words="34" data-nb-chars="209"><span class="idea" data-nb-ref-number="6" id="idea6" data-nb-words="34" data-nb-chars="209">„Taková situace,“ říkal si. „Kdyby zápasil, hájil svou čest, mohl bych jednat, mohl bych dát průchod svým citům. Ale tahle slabost nebo ničemnost… Dělá ze&nbsp;mne podvodníka, ačkoli tím jsem nechtěl a&nbsp;nechci být.“</span></p>
        <p class="chunk" data-nb-ref-number="7" data-nb-words="82" data-nb-chars="473"><span class="idea" data-nb-ref-number="7" id="idea7" data-nb-words="82" data-nb-chars="473">Po&nbsp;rozmluvě s&nbsp;Annou v&nbsp;zahradě Wredových smýšlel Vronskij v&nbsp;mnohém jinak. Bezděčně podléhaje slabosti Anny, která se&nbsp;mu&nbsp;odevzdala cele a&nbsp;jen od&nbsp;něho očekávala rozhodnutí o&nbsp;svém osudu, už&nbsp;předem smířena se&nbsp;vším, dávno už&nbsp;si&nbsp;nemyslil, že&nbsp;by&nbsp;jejich poměr mohl skončit, jak myslil kdysi. Ctižádostivé plány ustoupily opět do&nbsp;pozadí, a&nbsp;když poznal, že&nbsp;vybočil z&nbsp;okruhu činnosti, v&nbsp;kterém bylo vše přesně stanoveno, plně se&nbsp;oddal svému citu a&nbsp;ten cit ho&nbsp;k&nbsp;ní poutal stále mocněji.</span></p>
        <p class="chunk" data-nb-ref-number="8" data-nb-words="22" data-nb-chars="121"><span class="idea" data-nb-ref-number="8" id="idea8" data-nb-words="22" data-nb-chars="121">Už&nbsp;v&nbsp;předsíni zaslechl její kroky, jak se&nbsp;vzdalují. Pochopil, že&nbsp;na&nbsp;něho čeká, že&nbsp;poslouchala a&nbsp;teď se&nbsp;vrátila do&nbsp;salónu.</span></p>
        <p class="chunk" data-nb-ref-number="9" data-nb-words="23" data-nb-chars="127"><span class="idea" data-nb-ref-number="9" id="idea9" data-nb-words="23" data-nb-chars="127">„Ne!“ zvolala, jakmile ho&nbsp;uviděla, a&nbsp;už jí&nbsp;slzy vhrkly do&nbsp;očí. „Ne, jestli to&nbsp;takhle půjde dál, přijde to&nbsp;mnohem, mnohem dřív!“</span></p>
        <p class="chunk" data-nb-ref-number="10" data-nb-words="2" data-nb-chars="17"><span class="idea" data-nb-ref-number="10" id="idea10" data-nb-words="2" data-nb-chars="17">„Copak, miláčku?“</span></p>
        <p class="chunk" data-nb-ref-number="11" data-nb-words="21" data-nb-chars="120"><span class="idea" data-nb-ref-number="11" id="idea11" data-nb-words="21" data-nb-chars="120">„Co? Čekám, trápím se, hodinu, dvě hodiny… Ne, nebudu! Nemohu se&nbsp;s&nbsp;tebou hádat. Jistě jsi nemohl přijít. Ne, už&nbsp;nebudu!“</span></p>
        <p class="chunk" data-nb-ref-number="12" data-nb-words="51" data-nb-chars="303"><span class="idea" data-nb-ref-number="12" id="idea12" data-nb-words="51" data-nb-chars="303">Položila mu&nbsp;obě ruce na&nbsp;ramena a&nbsp;dlouho se&nbsp;na&nbsp;něho dívala hlubokým, nadšeným a&nbsp;zároveň zpytavým pohledem. Zkoumala, zda se&nbsp;jeho tvář změnila za&nbsp;tu&nbsp;dobu, co&nbsp;ho&nbsp;neviděla. Jako při každém shledání si&nbsp;slučovala svou vysněnou představu o&nbsp;něm (daleko lepší, ve&nbsp;skutečnosti nemožnou) s&nbsp;tím, jaký byl doopravdy.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_113.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>