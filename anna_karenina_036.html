<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXX">
    <meta name="apple-mobile-web-app-capable" content="yes">
    <title>XXX • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_035.html">
    <link rel="next" href="./anna_karenina_037.html">
    <meta name="nb-order" content="35">
    <link rel="self" href="anna_karenina_036.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="800" data-nb-chars="4687" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_035.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XXX</span></h1>
        <p class="chunk" data-nb-ref-number="2" data-nb-words="283" data-nb-chars="1644"><span class="idea" data-nb-ref-number="2" id="idea2" data-nb-words="283" data-nb-chars="1644">Strašlivá bouře běsnila a&nbsp;svištěla mezi koly vozů, kolem sloupů na&nbsp;nároží. Vozy, sloupy i&nbsp;lidé, vše, co&nbsp;bylo vidět, bylo z&nbsp;jedné strany zaváto sněhem, jehož neustále přibývalo. Chvílemi bouře utichala, ale pak znovu útočila tak zuřivě, že&nbsp;jí&nbsp;snad opravdu nebylo možné vzdorovat. Přitom zde pobíhali nějací lidé, až&nbsp;prkna nástupiště praštěla, vesele na&nbsp;sebe pokřikovali a&nbsp;ustavičně otvírali a&nbsp;zavírali velké dveře. Sehnutý lidský stín jí&nbsp;proklouzl pod nohama a&nbsp;ozvalo se&nbsp;bušení kladiva do&nbsp;železa. „Pošli telegram!“ zaznělo hněvivě z&nbsp;rozbouřené temnoty na&nbsp;druhé straně. „Račte sem! Číslo dvacet osm!“ volaly další hlasy a&nbsp;kolem běžely zachumlané zachumelené postavy. Minuli ji&nbsp;nějací dva páni s&nbsp;ohníčkem cigaret v&nbsp;ústech. Nadechla se&nbsp;ještě jednou a&nbsp;už vytáhla ruce z&nbsp;rukávníku, chtěla se&nbsp;chytit tyče a&nbsp;jít do&nbsp;vozu, když ještě nějaký muž ve&nbsp;vojenském plášti přímo vedle ní&nbsp;zaclonil houpavé světlo svítilny. Ohlédla se&nbsp;a&nbsp;v&nbsp;tom okamžení poznala Vronského. Přiložil ruku ke&nbsp;štítku, sklonil se&nbsp;před ní&nbsp;a&nbsp;tázal se, zda něco nepotřebuje, zda by&nbsp;jí&nbsp;nemohl být k&nbsp;službám. Drahnou chvíli neodpovídala, jen se&nbsp;na&nbsp;něho dívala, a&nbsp;třebaže stál ve&nbsp;stínu, viděla&nbsp;– tak se&nbsp;jí&nbsp;aspoň zdálo&nbsp;– výraz jeho tváře i&nbsp;očí. Byl to&nbsp;zase výraz uctivého obdivu, který na&nbsp;ni&nbsp;tolik zapůsobil včera. Nejednou v&nbsp;posledních dnech i&nbsp;zrovna před chvilkou si&nbsp;říkala, že&nbsp;Vronskij je&nbsp;pro ni&nbsp;jedním z&nbsp;tisíce věčně stejných mladých mužů, jaké potkává na&nbsp;každém kroku, a&nbsp;že si&nbsp;na&nbsp;něho nikdy ani nevzpomene. Ale teď, v&nbsp;prvním okamžiku shledání se&nbsp;jí&nbsp;zmocnila radostná pýcha. Nemusela se&nbsp;ho&nbsp;ptát, co&nbsp;tu&nbsp;dělá. Věděla to&nbsp;stejně jistě, jako by&nbsp;jí&nbsp;byl řekl, že&nbsp;je&nbsp;zde proto, aby byl, kde je&nbsp;ona.</span></p>
        <p class="chunk" data-nb-ref-number="3" data-nb-words="25" data-nb-chars="143"><span class="idea" data-nb-ref-number="3" id="idea3" data-nb-words="25" data-nb-chars="143">„Nevěděla jsem, že&nbsp;jste tady. Kam jedete?“ řekla a&nbsp;ruka, kterou se&nbsp;chtěla chytit tyče, jí&nbsp;klesla. Ve&nbsp;tváři jí&nbsp;zářila nezkrotná radost a&nbsp;živost.</span></p>
        <p class="chunk" data-nb-ref-number="4" data-nb-words="26" data-nb-chars="132"><span class="idea" data-nb-ref-number="4" id="idea4" data-nb-words="26" data-nb-chars="132">„Kam jedu?“ opakoval po&nbsp;ní&nbsp;a&nbsp;díval se&nbsp;jí&nbsp;přímo do&nbsp;očí. „Vy víte, že&nbsp;jedu proto, abych byl tam, kde jste vy,“ pravil. „Nemohu jinak.“</span></p>
        <p class="chunk" data-nb-ref-number="5" data-nb-words="55" data-nb-chars="336"><span class="idea" data-nb-ref-number="5" id="idea5" data-nb-words="55" data-nb-chars="336">A&nbsp;v&nbsp;té chvíli vítr asi zdolal překážku, odvál sníh ze&nbsp;střech vagónů, zalomcoval nějakým utrženým plechem a&nbsp;vpředu plačtivě, smutně houkla a&nbsp;ostře zapískala lokomotiva. Všechny hrůzy sněhové bouře teď byly ještě krásnější. Řekl jí, po&nbsp;čem toužila její duše, ale čeho se&nbsp;bál rozum. Neodpovídala a&nbsp;Vronskij viděl, jak bojuje sama se&nbsp;sebou.</span></p>
        <p class="chunk" data-nb-ref-number="6" data-nb-words="10" data-nb-chars="61"><span class="idea" data-nb-ref-number="6" id="idea6" data-nb-words="10" data-nb-chars="61">„Odpusťte mi, jestli jsem se&nbsp;vás nějak dotkl,“ začal pokorně.</span></p>
        <p class="chunk" data-nb-ref-number="7" data-nb-words="12" data-nb-chars="79"><span class="idea" data-nb-ref-number="7" id="idea7" data-nb-words="12" data-nb-chars="79">Mluvil zdvořile, uctivě, ale tak pevně a&nbsp;naléhavě, že&nbsp;dlouho nemohla odpovědět.</span></p>
        <p class="chunk" data-nb-ref-number="8" data-nb-words="20" data-nb-chars="124"><span class="idea" data-nb-ref-number="8" id="idea8" data-nb-words="20" data-nb-chars="124">„Je to&nbsp;ošklivé, co&nbsp;říkáte, a&nbsp;prosím vás, jste-li dobrý člověk, zapomeňte, co&nbsp;jste říkal, jako zapomenu já,“ pravila konečně.</span></p>
        <p class="chunk" data-nb-ref-number="9" data-nb-words="13" data-nb-chars="81"><span class="idea" data-nb-ref-number="9" id="idea9" data-nb-words="13" data-nb-chars="81">„Na žádné vaše slovo, na&nbsp;žádný váš pohyb nikdy nezapomenu ani zapomenout nemohu…“</span></p>
        <p class="chunk" data-nb-ref-number="10" data-nb-words="171" data-nb-chars="991"><span class="idea" data-nb-ref-number="10" id="idea10" data-nb-words="171" data-nb-chars="991">„Dost, dost!“ zvolala v&nbsp;marné snaze dodat přísného výrazu své tváři, do&nbsp;které dychtivě hleděl. Chopila se&nbsp;studené tyče, vystoupila na&nbsp;stupátko a&nbsp;rychle vešla do&nbsp;chodbičky vozu. Ale v&nbsp;chodbičce zůstala stát a&nbsp;vybavila si&nbsp;v&nbsp;mysli, jak to&nbsp;bylo. Aniž vzpomínala na&nbsp;svá či&nbsp;na&nbsp;jeho slova, vystihla citem, že&nbsp;ten kratinký rozhovor je&nbsp;strašně sblížil; a&nbsp;byla ustrašená i&nbsp;šťastná. Po&nbsp;chvilce se&nbsp;vrátila do&nbsp;vozu a&nbsp;sedla si&nbsp;na&nbsp;své místo. Napětí, které ji&nbsp;trápilo zpočátku, se&nbsp;objevilo znovu, a&nbsp;nejen to, vzrostlo a&nbsp;vystupňovalo se&nbsp;tak, až&nbsp;se&nbsp;bála, že&nbsp;v&nbsp;ní každým okamžikem praskne struna, příliš napjatá. Nespala celou noc. Ale v&nbsp;tom napětí a&nbsp;vidinách, kterými překypovala její obraznost, nebylo nic nepříjemného ani chmurného. Naopak, bylo v&nbsp;tom něco radostného, žhavého a&nbsp;dráždivého. K&nbsp;ránu si&nbsp;Anna na&nbsp;svém sedadle zdřímla, a&nbsp;když procitla, bylo už&nbsp;bílo, světlo, a&nbsp;vlak se&nbsp;blížil k&nbsp;Petrohradu. A&nbsp;už se&nbsp;na&nbsp;ni&nbsp;hrnuly myšlenky na&nbsp;domov, na&nbsp;manžela, na&nbsp;syna, i&nbsp;starosti nadcházejícího dne a&nbsp;dnů příštích.</span></p>
        <p class="chunk" data-nb-ref-number="11" data-nb-words="128" data-nb-chars="777"><span class="idea" data-nb-ref-number="11" id="idea11" data-nb-words="128" data-nb-chars="777">Jakmile vlak v&nbsp;Petrohradě zastavil a&nbsp;Anna vystoupila, první tvář, která jí&nbsp;padla do&nbsp;očí, byla tvář mužova. Ach bože můj! Kde sebral ty&nbsp;uši, napadlo ji&nbsp;při pohledu na&nbsp;jeho chladný, reprezentativní zjev, a&nbsp;zejména na&nbsp;jeho ušní boltce, podpírající střechu kulatého klobouku a&nbsp;najednou tak zarážející. Když ji&nbsp;uviděl, šel jí&nbsp;s&nbsp;obvyklým posměšným úsměvem naproti a&nbsp;zpříma se&nbsp;na&nbsp;ni&nbsp;díval velkýma unavenýma očima. Jakýsi nepříjemný pocit jí&nbsp;svíral srdce, když se&nbsp;setkala s&nbsp;jeho upřeným, unaveným pohledem, jako by&nbsp;čekala, že&nbsp;ho&nbsp;uvidí jinak. Zvlášť ji&nbsp;překvapil pocit nespokojenosti s&nbsp;vlastní osobou, který se&nbsp;jí&nbsp;zmocnil při setkání s&nbsp;mužem. Byl to&nbsp;dávný, známý pocit, podobný přetvářce, který před mužem mívala; ale dříve ten pocit nevnímala, až&nbsp;teď si&nbsp;jej jasně a&nbsp;bolestně uvědomila.</span></p>
        <p class="chunk" data-nb-ref-number="12" data-nb-words="37" data-nb-chars="223"><span class="idea" data-nb-ref-number="12" id="idea12" data-nb-words="37" data-nb-chars="223">„Tak tak. Jak vidíš, milující manžel, milující jako rok po&nbsp;svatbě, planul touhou po&nbsp;tobě,“ řekl rozvláčně svým tenkým hlasem a&nbsp;oním tónem, kterým s&nbsp;ní hovořil skoro vždy, tónem výsměchu každému, kdo by&nbsp;tak mluvil doopravdy.</span></p>
        <p class="chunk" data-nb-ref-number="13" data-nb-words="6" data-nb-chars="35"><span class="idea" data-nb-ref-number="13" id="idea13" data-nb-words="6" data-nb-chars="35">„Je Serjoža v&nbsp;pořádku?“ zeptala se.</span></p>
        <p class="chunk" data-nb-ref-number="14" data-nb-words="13" data-nb-chars="58"><span class="idea" data-nb-ref-number="14" id="idea14" data-nb-words="13" data-nb-chars="58">„A&nbsp;to je&nbsp;celá odměna za&nbsp;mé&nbsp;ohnivé city? Je&nbsp;v&nbsp;pořádku, je…“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_037.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>