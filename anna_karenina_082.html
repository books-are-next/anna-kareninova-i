<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="V">
    <meta name="apple-mobile-web-app-capable" content="yes">
    <title>V • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_081.html">
    <link rel="next" href="./anna_karenina_083.html">
    <meta name="nb-order" content="81">
    <link rel="self" href="anna_karenina_082.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1436" data-nb-chars="8367" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_081.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">V</span></h1>
        <p class="chunk" data-nb-ref-number="2" data-nb-words="27" data-nb-chars="163"><span class="idea" data-nb-ref-number="2" id="idea2" data-nb-words="27" data-nb-chars="163">Po&nbsp;svačině se&nbsp;Levin octl jinde, mezi starým čtverákem, který mu&nbsp;nabídl sousedství, a&nbsp;mladým chlapíkem, který byl teprve od&nbsp;podzimu ženatý a&nbsp;letos šel sekat poprvé.</span></p>
        <p class="chunk" data-nb-ref-number="3" data-nb-words="44" data-nb-chars="279"><span class="idea" data-nb-ref-number="3" id="idea3" data-nb-words="44" data-nb-chars="279">Starý se&nbsp;držel zpříma, šel vpředu, rytmicky a&nbsp;zeširoka našlapoval křivýma nohama a&nbsp;přesným rytmickým pohybem, který mu&nbsp;patrně nedal víc námahy než komíhání rukama při chůzi, hravě pořádal pravidelný vysoký pokos. Jako by&nbsp;nikoli on, ale ostrá kosa sama svištěla ve&nbsp;šťavnaté trávě.</span></p>
        <p class="chunk" data-nb-ref-number="4" data-nb-words="41" data-nb-chars="241"><span class="idea" data-nb-ref-number="4" id="idea4" data-nb-words="41" data-nb-chars="241">Za&nbsp;Levinem kráčel mladičký Miška. Hezký mladistvý obličej, orámovaný houžví z&nbsp;čerstvé trávy ve&nbsp;vlasech, měl napjatý úsilím; ale sotva se&nbsp;na&nbsp;něho někdo podíval, už&nbsp;se&nbsp;usmíval. Snad by&nbsp;byl raději zemřel, než aby se&nbsp;přiznal, že&nbsp;ho&nbsp;práce namáhá.</span></p>
        <p class="chunk" data-nb-ref-number="5" data-nb-words="95" data-nb-chars="555"><span class="idea" data-nb-ref-number="5" id="idea5" data-nb-words="95" data-nb-chars="555">Levin šel mezi nimi. Za&nbsp;největšího vedra mu&nbsp;kosení nepřipadalo tak těžké. Pot, který se&nbsp;z&nbsp;něho jen lil, ho&nbsp;chladil, a&nbsp;slunce pražící do&nbsp;zad, na&nbsp;hlavu a&nbsp;do ruky s&nbsp;rukávem vykasaným po&nbsp;loket mu&nbsp;dodávalo síly a&nbsp;vytrvalosti v&nbsp;práci. A&nbsp;stále a&nbsp;stále častěji přicházely okamžiky podvědomí, kdy nemusel přemýšlet, co&nbsp;dělá. Kosa sekala sama. Byly to&nbsp;šťastné chvíle. Ještě radostnější byly chvíle, kdy docházeli k&nbsp;řece, kam sahaly pokosy, a&nbsp;starý otíral chomáčem mokré trávy kosu, oplachoval její ocel v&nbsp;čerstvé říční vodě, nabíral vodu do&nbsp;toulce a&nbsp;pobízel Levina.</span></p>
        <p class="chunk" data-nb-ref-number="6" data-nb-words="11" data-nb-chars="55"><span class="idea" data-nb-ref-number="6" id="idea6" data-nb-words="11" data-nb-chars="55">„Napijte se! To&nbsp;je&nbsp;dobrota, co?“ říkal a&nbsp;mrkal na&nbsp;něho.</span></p>
        <p class="chunk" data-nb-ref-number="7" data-nb-words="69" data-nb-chars="375"><span class="idea" data-nb-ref-number="7" id="idea7" data-nb-words="69" data-nb-chars="375">A&nbsp;Levin vskutku jakživ nepil takový nápoj, jako byla ta&nbsp;teplá voda se&nbsp;zelenými řasami a&nbsp;s&nbsp;rezavou příchutí po&nbsp;plechovém toulci. A&nbsp;hned potom následovala příjemná klidná procházka s&nbsp;rukou na&nbsp;kose, kdy jste si&nbsp;mohli setřít pot, který se&nbsp;z&nbsp;vás jen lil, nadechnout se&nbsp;z&nbsp;plných plic, rozhlédnout se&nbsp;po&nbsp;celém dlouhém řetěze sekáčů a&nbsp;vidět vše, co&nbsp;se&nbsp;děje kolem, v&nbsp;lese i&nbsp;na lukách.</span></p>
        <p class="chunk" data-nb-ref-number="8" data-nb-words="46" data-nb-chars="271"><span class="idea" data-nb-ref-number="8" id="idea8" data-nb-words="46" data-nb-chars="271">Čím déle Levin kosil, tím častěji a&nbsp;častěji prožíval chvíle zapomnění, kdy už&nbsp;ruce nemávaly kosou, ale sama kosa poháněla celé tělo, plné vědomí a&nbsp;plné života, kdy pravidelná a&nbsp;přesná práce se&nbsp;jako zázrakem dělala sama, aniž na&nbsp;ni&nbsp;myslil. Byly to&nbsp;chvíle nejvyššího blaha.</span></p>
        <p class="chunk" data-nb-ref-number="9" data-nb-words="102" data-nb-chars="640"><span class="idea" data-nb-ref-number="9" id="idea9" data-nb-words="102" data-nb-chars="640">Obtíž nastávala jen tenkrát, když musel nechávat těchto už&nbsp;ne­uvědomělých pohybů a&nbsp;přemýšlet, když musel sekat kolem nějakého hrbolku nebo nevypletého šťovíku. Starému se&nbsp;to&nbsp;dařilo snadno. Kdykoli narazil na&nbsp;hrbolek, měnil pohyb a&nbsp;patkou nebo hrotem kosy osekával hrbolek krátkými vzmachy z&nbsp;obou stran. A&nbsp;přitom si&nbsp;všecko prohlížel a&nbsp;sledoval, co&nbsp;se&nbsp;před ním objevuje. Utrhl si&nbsp;kozí bradu a&nbsp;snědl ji&nbsp;nebo nabídl Levinovi, jindy odhazoval kosou větvičku, pak si&nbsp;prohlížel křepelčí hnízdo, z&nbsp;kterého přímo pod kosou vylétala samička, nebo zas chytil hada, který mu&nbsp;přišel do&nbsp;cesty, nabodl ho&nbsp;kosou jako na&nbsp;vidličku, ukázal Levinovi a&nbsp;odhodil.</span></p>
        <p class="chunk" data-nb-ref-number="10" data-nb-words="32" data-nb-chars="194"><span class="idea" data-nb-ref-number="10" id="idea10" data-nb-words="32" data-nb-chars="194">Levinovi i&nbsp;chasníkovi vzadu působily ty&nbsp;změny v&nbsp;pohybech nesnáz. Když už&nbsp;si&nbsp;oba zvykli na&nbsp;určitý intenzívní pohyb, nedokázali ho&nbsp;v&nbsp;pracovním zápalu změnit a&nbsp;zároveň sledovat, co&nbsp;mají před sebou.</span></p>
        <p class="chunk" data-nb-ref-number="11" data-nb-words="71" data-nb-chars="396"><span class="idea" data-nb-ref-number="11" id="idea11" data-nb-words="71" data-nb-chars="396">Levin nepozoroval, jak čas utíká. Kdyby se&nbsp;ho&nbsp;byl někdo otázal, jak dlouho kosí, byl by&nbsp;řekl, že&nbsp;půl hodiny, a&nbsp;zatím už&nbsp;se&nbsp;přiblížil čas oběda. Když začínali nový pokos, upozornil stařík Levina na&nbsp;malá děvčátka a&nbsp;chlapce, kteří šli ze&nbsp;všech stran vysokou trávou i&nbsp;po cestě, kde je&nbsp;bylo sotva vidět. Nesli sekáčům oběd a&nbsp;až se&nbsp;prohýbali pod ranečky s&nbsp;chlebem a&nbsp;džbánky s&nbsp;kvasem, ovázanými hadříky.</span></p>
        <p class="chunk" data-nb-ref-number="12" data-nb-words="21" data-nb-chars="124"><span class="idea" data-nb-ref-number="12" id="idea12" data-nb-words="21" data-nb-chars="124">„Hele, brabenečkové už&nbsp;lezou!“ řekl starý, zastínil si&nbsp;oči a&nbsp;pohlédl na&nbsp;slunce. Posekali ještě dvě řady a&nbsp;starý zůstal stát.</span></p>
        <p class="chunk" data-nb-ref-number="13" data-nb-words="45" data-nb-chars="244"><span class="idea" data-nb-ref-number="13" id="idea13" data-nb-words="45" data-nb-chars="244">„Tak, pane, teď se&nbsp;bude obědvat!“ řekl rázně. Sekáči došli až&nbsp;k&nbsp;řece a&nbsp;zamířili přes pokosy ke&nbsp;kabátům, kde už&nbsp;na&nbsp;ně&nbsp;čekaly děti, které jim donesly oběd. Chlapi se&nbsp;shromáždili, ti&nbsp;dál pod vozy, ti&nbsp;blíž u&nbsp;vrbového křoví, na&nbsp;které naházeli trávu.</span></p>
        <p class="chunk" data-nb-ref-number="14" data-nb-words="9" data-nb-chars="44"><span class="idea" data-nb-ref-number="14" id="idea14" data-nb-words="9" data-nb-chars="44">Levin si&nbsp;přisedl k&nbsp;nim. Domů se&nbsp;mu&nbsp;nechtělo.</span></p>
        <p class="chunk" data-nb-ref-number="15" data-nb-words="66" data-nb-chars="373"><span class="idea" data-nb-ref-number="15" id="idea15" data-nb-words="66" data-nb-chars="373">Ostych před pánem už&nbsp;byl ten tam. Chlapi se&nbsp;chystali k&nbsp;obědu. Někteří se&nbsp;myli, mladí hoši se&nbsp;koupali v&nbsp;řece, jiní si&nbsp;hledali místečko, kde by&nbsp;si&nbsp;odpočinuli, rozvazovali ranečky s&nbsp;chlebem a&nbsp;otvírali džbánky s&nbsp;kvasem. Staroch si&nbsp;nalámal do&nbsp;misky chleba, rozmačkal jej lžící, nalil z&nbsp;toulce vody, ještě si&nbsp;přikrájel chleba a&nbsp;osolil jej. Otočil se&nbsp;k&nbsp;východu a&nbsp;udělal si&nbsp;křížek.</span></p>
        <p class="chunk" data-nb-ref-number="16" data-nb-words="11" data-nb-chars="57"><span class="idea" data-nb-ref-number="16" id="idea16" data-nb-words="11" data-nb-chars="57">„No tak, pane, dáme si&nbsp;polívku,“ řekl a&nbsp;přiklekl k&nbsp;misce.</span></p>
        <p class="chunk" data-nb-ref-number="17" data-nb-words="126" data-nb-chars="707"><span class="idea" data-nb-ref-number="17" id="idea17" data-nb-words="126" data-nb-chars="707">Levinovi polévka tak chutnala, že&nbsp;se&nbsp;rozmyslil a&nbsp;nejel obědvat domů. Poobědval se&nbsp;starým a&nbsp;rozhovořil se&nbsp;s&nbsp;ním živě a&nbsp;účastně o&nbsp;jeho domácích starostech a&nbsp;vykládal i&nbsp;o&nbsp;vlastních starostech a&nbsp;všech věcech, které mohly staříka zajímat. Bylo mu&nbsp;s&nbsp;ním lépe než s&nbsp;bratrem a&nbsp;bezděčně se&nbsp;usmíval v&nbsp;návalu něhy, kterou pociťoval k&nbsp;tomu člověku. Když starý opět vstal, přežehnal se&nbsp;křížkem a&nbsp;lehl si&nbsp;do&nbsp;křoví, kam si&nbsp;dal pod hlavu trochu trávy, učinil Levin stejně, a&nbsp;třebaže ho&nbsp;na&nbsp;slunci dotěrné, neodbytné mouchy a&nbsp;brouci šimrali v&nbsp;zpoceném obličeji i&nbsp;po těle, rázem usnul a&nbsp;vzbudil se, až&nbsp;když se&nbsp;slunce přehouplo na&nbsp;druhou stranu křoví a&nbsp;už šlo na&nbsp;něho. Stařík dávno nespal. Seděl tu&nbsp;a&nbsp;naklepával chasníkům kosy.</span></p>
        <p class="chunk" data-nb-ref-number="18" data-nb-words="89" data-nb-chars="547"><span class="idea" data-nb-ref-number="18" id="idea18" data-nb-words="89" data-nb-chars="547">Levin se&nbsp;rozhlédl a&nbsp;ani hned nepoznal, kde je, tolik se&nbsp;všecko změnilo. Obrovské luční prostranství bylo posečeno, skvělo se&nbsp;ve&nbsp;zvláštním novém lesku pod šikmými paprsky večerního slunce a&nbsp;pokosy už&nbsp;voněly. I&nbsp;křoví u&nbsp;vody, kolem kterého byla skosena tráva, i&nbsp;sama řeka, předtím ukrytá zrakům a&nbsp;nyní ocelově lesklá v&nbsp;zákrutech, vstávající a&nbsp;odcházející lidé, strmá stěna ještě neposečené trávy i&nbsp;jestřábi kroužící nad obnaženou loukou&nbsp;– všecko bylo docela jiné. Když se&nbsp;Levin probral, začal uvažovat, kolik posekali a&nbsp;kolik se&nbsp;ještě dá&nbsp;dnes udělat.</span></p>
        <p class="chunk" data-nb-ref-number="19" data-nb-words="59" data-nb-chars="360"><span class="idea" data-nb-ref-number="19" id="idea19" data-nb-words="59" data-nb-chars="360">Dvaačtyřicet lidí zastalo obrovský kus práce. Celá velká louka, kterou za&nbsp;roboty kosilo třicet sekáčů dva dny, byla už&nbsp;posečena. Neposečené zůstaly jen cípy s&nbsp;krátkými pokosy. Avšak Levin by&nbsp;byl rád, aby se&nbsp;toho dne posekalo co&nbsp;nejvíce, a&nbsp;zlobil se&nbsp;na&nbsp;slunce, že&nbsp;zapadá tak rychle. Nepociťoval nejmenší únavu; jenom chtěl ještě co&nbsp;nejrychleji udělat kus práce.</span></p>
        <p class="chunk" data-nb-ref-number="20" data-nb-words="9" data-nb-chars="61"><span class="idea" data-nb-ref-number="20" id="idea20" data-nb-words="9" data-nb-chars="61">„Co myslíš, posekali bychom ještě Mášin vršek?“ řekl starému.</span></p>
        <p class="chunk" data-nb-ref-number="21" data-nb-words="15" data-nb-chars="77"><span class="idea" data-nb-ref-number="21" id="idea21" data-nb-words="15" data-nb-chars="77">„Jak pánbůh dá, slunce už&nbsp;je&nbsp;dost nízko. Že&nbsp;by&nbsp;snad hoši mohli dostat vodku?“</span></p>
        <p class="chunk" data-nb-ref-number="22" data-nb-words="21" data-nb-chars="129"><span class="idea" data-nb-ref-number="22" id="idea22" data-nb-words="21" data-nb-chars="129">Když si&nbsp;při svačině zase všichni sedli a&nbsp;kuřáci si&nbsp;zapálili, oznámil stařík chasníkům, že&nbsp;„když posečou Mášin vršek, bude vodka“.</span></p>
        <p class="chunk" data-nb-ref-number="23" data-nb-words="26" data-nb-chars="137"><span class="idea" data-nb-ref-number="23" id="idea23" data-nb-words="26" data-nb-chars="137">„Bodejť! Tite, do&nbsp;toho! Sjedem to&nbsp;jedna dvě! Najíš se&nbsp;v&nbsp;noci. Do&nbsp;toho!“ ozvaly se&nbsp;hlasy a&nbsp;sekáči rychle dojídali chléb a&nbsp;mířili na&nbsp;louku.</span></p>
        <p class="chunk" data-nb-ref-number="24" data-nb-words="12" data-nb-chars="61"><span class="idea" data-nb-ref-number="24" id="idea24" data-nb-words="12" data-nb-chars="61">„Teď se&nbsp;držte, hoši!“ řekl Tit a&nbsp;skoro klusem se&nbsp;hnal napřed.</span></p>
        <p class="chunk" data-nb-ref-number="25" data-nb-words="16" data-nb-chars="97"><span class="idea" data-nb-ref-number="25" id="idea25" data-nb-words="16" data-nb-chars="97">„Dělej, dělej,“ říkal stařík, který pospíchal za&nbsp;ním a&nbsp;snadno ho&nbsp;doháněl, „nebo tě&nbsp;seknu! Pozor!“</span></p>
        <p class="chunk" data-nb-ref-number="26" data-nb-words="48" data-nb-chars="271"><span class="idea" data-nb-ref-number="26" id="idea26" data-nb-words="48" data-nb-chars="271">Mladí i&nbsp;staří kosili jako o&nbsp;závod. Ale při všem spěchu neničili trávu a&nbsp;pokosy byly stejně čisté a&nbsp;rovné. Zbývající kousek v&nbsp;cípu sjeli v&nbsp;pěti minutách. Poslední sekáči ještě dokončovali pokosy, když vpředu si&nbsp;už&nbsp;hodili kabáty přes ramena a&nbsp;šli přes cestu k&nbsp;Mášinu vršku.</span></p>
        <p class="chunk" data-nb-ref-number="27" data-nb-words="33" data-nb-chars="202"><span class="idea" data-nb-ref-number="27" id="idea27" data-nb-words="33" data-nb-chars="202">Slunce se&nbsp;už&nbsp;sklánělo ke&nbsp;stromům, když provázeni cinkotem toulců vešli do&nbsp;lesního dolíku Mášina vršku. Uprostřed roklinky byla tráva po&nbsp;pás, jemná, hebká a&nbsp;listnatá, tu&nbsp;a&nbsp;tam po&nbsp;lese prokvetlá černýšem.</span></p>
        <p class="chunk" data-nb-ref-number="28" data-nb-words="80" data-nb-chars="455"><span class="idea" data-nb-ref-number="28" id="idea28" data-nb-words="80" data-nb-chars="455">Po&nbsp;krátké úradě, zda mají sekat podél, či&nbsp;napříč, šel jako první Prochor Jermilin, taktéž proslulý sekáč, obrovský snědý chlap. Posekal jeden řádek, obrátil se&nbsp;a&nbsp;přehrnul trávu, a&nbsp;všichni se&nbsp;vyřídili za&nbsp;ním. Postupovali dolíkem z&nbsp;kopce a&nbsp;do kopce až&nbsp;na&nbsp;kraj lesa. Slunce se&nbsp;schýlilo za&nbsp;les. Napadla už&nbsp;rosa a&nbsp;na sekáče svítilo slunce jen na&nbsp;kopci, kdežto dole, kde stoupaly páry, i&nbsp;na opačné straně šli ve&nbsp;svěžím rosnatém stínu. Práce byla v&nbsp;plném proudu.</span></p>
        <p class="chunk" data-nb-ref-number="29" data-nb-words="40" data-nb-chars="262"><span class="idea" data-nb-ref-number="29" id="idea29" data-nb-words="40" data-nb-chars="262">Tráva, vydávající kořennou vůni, šťavnatě svištěla při pádu a&nbsp;vršila se&nbsp;do&nbsp;vysokých řádků. Sekáči se&nbsp;tísnili v&nbsp;krátkých pokosech ze&nbsp;všech stran, toulce cinkaly, zvonily kosy, které narážely o&nbsp;sebe, svištěly brousky a&nbsp;sekáči se&nbsp;navzájem pobízeli veselým pokřikem.</span></p>
        <p class="chunk" data-nb-ref-number="30" data-nb-words="62" data-nb-chars="357"><span class="idea" data-nb-ref-number="30" id="idea30" data-nb-words="62" data-nb-chars="357">Levin byl zase mezi mladým chlapíkem a&nbsp;starcem. Starý si&nbsp;oblékl kabátek z&nbsp;ovčí kůže. Byl pořád samý žert a&nbsp;smích a&nbsp;lehce ovládal své pohyby. A&nbsp;v&nbsp;lese co&nbsp;chvíli narazili na&nbsp;kozáky, rozbujelé ve&nbsp;šťavnaté trávě, a&nbsp;přesekávali je&nbsp;kosou. Ale starý se&nbsp;pokaždé, když našel kozáka, shýbal, zvedal houbu a&nbsp;schovával ji&nbsp;za&nbsp;košili. „Zase dáreček pro starou,“ opakoval.</span></p>
        <p class="chunk" data-nb-ref-number="31" data-nb-words="109" data-nb-chars="632"><span class="idea" data-nb-ref-number="31" id="idea31" data-nb-words="109" data-nb-chars="632">Třebaže se&nbsp;mokrá a&nbsp;slabá tráva kosila snadno, těžko se&nbsp;sestupovalo a&nbsp;stoupalo po&nbsp;příkrých svazích. Ale staříkovi to&nbsp;nevadilo. Pořád stejně mával kosou, když drobným, pevným krokem svých nohou ve&nbsp;velkých lýčených střevících pomalu vylézal na&nbsp;sráz, a&nbsp;třebaže se&nbsp;třásl po&nbsp;celém těle, až&nbsp;mu&nbsp;kalhoty pod košilí plandaly, přece nevynechal cestou ani stéblo, ani jedinou houbu a&nbsp;stejně žertoval s&nbsp;chlapy a&nbsp;s&nbsp;Levinem. Levin šel za&nbsp;ním a&nbsp;kolikrát si&nbsp;myslil, že&nbsp;užuž upadne, když tak stoupal s&nbsp;kosou do&nbsp;strmého kopce, kam i&nbsp;bez kosy člověk těžko vyleze. Ale vždycky se&nbsp;dostal nahoru a&nbsp;dělal svou práci. Cítil, že&nbsp;ho&nbsp;pohání jakási vnější síla.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_083.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>