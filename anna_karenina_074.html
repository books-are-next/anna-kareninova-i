<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXXIII">
    <meta name="apple-mobile-web-app-capable" content="yes">
    <title>XXXIII • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_073.html">
    <link rel="next" href="./anna_karenina_075.html">
    <meta name="nb-order" content="73">
    <link rel="self" href="anna_karenina_074.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1334" data-nb-chars="7879" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_073.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">XXXIII</span></h1>
        <p class="chunk" data-nb-ref-number="2" data-nb-words="147" data-nb-chars="906"><span class="idea" data-nb-ref-number="2" id="idea2" data-nb-words="147" data-nb-chars="906">Kitty se&nbsp;seznámila i&nbsp;s&nbsp;paní Stahlovou a&nbsp;ta známost zároveň s&nbsp;přátelským vztahem k&nbsp;Váreňce na&nbsp;ni&nbsp;měla mocný vliv, a&nbsp;nejen to, utěšovala ji&nbsp;v&nbsp;jejím zármutku. Nalezla útěchu v&nbsp;tom, že&nbsp;nová známost jí&nbsp;odhalila zcela nový svět, který neměl nic společného s&nbsp;její minulostí, svět ušlechtilý a&nbsp;krásný, z&nbsp;jehož výše mohla na&nbsp;celou minulost shlížet klidně. Poznala, že&nbsp;kromě života pudového, jemuž se&nbsp;dosud poddávala, existuje život duchovní. Ten život se&nbsp;zjevoval v&nbsp;náboženství, avšak to&nbsp;náboženství nemělo nic společného s&nbsp;tím, které znala Kitty od&nbsp;dětství a&nbsp;které se&nbsp;projevovalo hrubou mší a&nbsp;nešporami v&nbsp;útulku pro vdovy, kde jste se&nbsp;mohli setkat se&nbsp;známými, a&nbsp;memorováním církevně slovanských textů za&nbsp;dozoru důstojného pána. Toto bylo náboženství ušlechtilé a&nbsp;tajemné, související s&nbsp;množstvím krásných myšlenek a&nbsp;citů, náboženství, ve&nbsp;které můžeme nejen věřit, poněvadž je&nbsp;nám uloženo, ale které můžeme milovat.</span></p>
        <p class="chunk" data-nb-ref-number="3" data-nb-words="96" data-nb-chars="536"><span class="idea" data-nb-ref-number="3" id="idea3" data-nb-words="96" data-nb-chars="536">Kitty to&nbsp;vše nepoznala ze&nbsp;slov. Madame Stahlová s&nbsp;ní hovořila jako s&nbsp;rozmilým dítětem, v&nbsp;kterém láskyplně spatřujeme vzpomínku na&nbsp;vlastní mladost, a&nbsp;jen jedinkrát se&nbsp;zmínila, že&nbsp;útěchu v&nbsp;každém lidském žalu skýtá jen láska a&nbsp;víra a&nbsp;že pro Kristův soucit s&nbsp;námi není žalů nicotných, a&nbsp;pak hned začala o&nbsp;něčem jiném. Ale Kitty v&nbsp;každém jejím hnutí, v&nbsp;každém slově, v&nbsp;každém jejím&nbsp;– jak říkala&nbsp;– nebeském pohledu a&nbsp;především v&nbsp;celém jejím životním příběhu, který znala od&nbsp;Váreňky, ve&nbsp;všem poznávala, „co je&nbsp;důležité“ a&nbsp;co až&nbsp;dosud neznala.</span></p>
        <p class="chunk" data-nb-ref-number="4" data-nb-words="253" data-nb-chars="1544"><span class="idea" data-nb-ref-number="4" id="idea4" data-nb-words="253" data-nb-chars="1544">Ale třebaže byla madame Stahlová ušlechtilé povahy, třebaže celý její příběh byl tak dojemný a&nbsp;její řeč ušlechtilá a&nbsp;něžná, Kitty v&nbsp;ní bezděčně postřehla rysy, které ji&nbsp;mátly. Všimla si, když se&nbsp;jí&nbsp;madame Stahlová vyptávala na&nbsp;její rodinu, že&nbsp;se&nbsp;pohrdavě usmála, což bylo v&nbsp;rozporu s&nbsp;křesťanskou dobrotou. Když se&nbsp;pak u&nbsp;ní sešla s&nbsp;katolickým duchovním, všimla si&nbsp;ještě, že&nbsp;madame Stahlová pečlivě ukrývá tvář ve&nbsp;stínu dál od&nbsp;lampy a&nbsp;podivně se&nbsp;usmívá. Aťsi byly ty&nbsp;dva postřehy bezvýznamné, přece ji&nbsp;to&nbsp;mátlo a&nbsp;začala o&nbsp;madame Stahlové pochybovat. Ale zato Váreňka, osamělá, bez příbuzných a&nbsp;bez přátel, Váreňka, která zažila trpké zklamání, si&nbsp;nic nepřála, ničeho nelitovala, Váreňka byla dokonalost, o&nbsp;které Kitty mohla jen nesměle snít. Na&nbsp;Váreňce poznala, že&nbsp;stačí zapomenout na&nbsp;sebe a&nbsp;mít rád jiné lidi, a&nbsp;člověk bude klidný, šťastný a&nbsp;dokonalý. A&nbsp;taková chtěla být Kitty. Když teď jasně pochopila, na&nbsp;čem <em>nejvíc záleží,</em> nespokojila se&nbsp;pouhým nadšením, ale ihned se&nbsp;z&nbsp;celé duše oddala novému životu, který se&nbsp;před ní&nbsp;objevil. Podle Váreňčina vyprávění o&nbsp;tom, co&nbsp;činí madame Stahlová i&nbsp;ostatní, jež jmenovala, si&nbsp;Kitty už&nbsp;zosnovala plán, jak bude napříště žít. Ať&nbsp;bude žít kdekoli, bude stejně jako neteř paní Stahlové Aline, o&nbsp;které jí&nbsp;Váreňka mnoho vyprávěla, vyhledávat nešťastníky, podle svých sil jim pomáhat, rozdávat evangelia, číst z&nbsp;evangelia nemocným, zločincům, umírajícím. Zvlášť nápad se&nbsp;čtením evangelia, jak jej prováděla Aline, Kitty okouzloval. Ale to&nbsp;všecko byly tajné sny, o&nbsp;kterých se&nbsp;nezmiňovala ani matce, ani Váreňce.</span></p>
        <p class="chunk" data-nb-ref-number="5" data-nb-words="41" data-nb-chars="243"><span class="idea" data-nb-ref-number="5" id="idea5" data-nb-words="41" data-nb-chars="243">Zatím Kitty čekala, až&nbsp;nastane čas, kdy bude v&nbsp;širokém měřítku uskutečňovat své plány, ale ovšem i&nbsp;zde v&nbsp;lázních, kde bylo tolik lidí chorých a&nbsp;nešťastných, snadno našla příležitost uplatnit své nové zásady, v&nbsp;nichž si&nbsp;brala příklad z&nbsp;Váreňky.</span></p>
        <p class="chunk" data-nb-ref-number="6" data-nb-words="62" data-nb-chars="374"><span class="idea" data-nb-ref-number="6" id="idea6" data-nb-words="62" data-nb-chars="374">Paní kněžna pozorovala zpočátku jen tolik, že&nbsp;na&nbsp;Kitty má&nbsp;mocný vliv její engouement, jak tomu říkala, v&nbsp;paní Stahlové a&nbsp;zejména ve&nbsp;Váreňce. Viděla, že&nbsp;si&nbsp;Kitty bere z&nbsp;Váreňky příklad nejen v&nbsp;její činnosti, ale že&nbsp;bezděčně napodobuje i&nbsp;její chůzi, mluvu a&nbsp;mžourání očima. Ale pak kněžna zpozorovala, že&nbsp;dcera prožívá nezávisle na&nbsp;tomto okouzlení nějaký vážný duševní přerod.</span></p>
        <p class="chunk" data-nb-ref-number="7" data-nb-words="110" data-nb-chars="664"><span class="idea" data-nb-ref-number="7" id="idea7" data-nb-words="110" data-nb-chars="664">Kněžna viděla, že&nbsp;Kitty si&nbsp;po&nbsp;večerech čítá ve&nbsp;francouzském evangeliu, které dostala od&nbsp;paní Stahlové, což dříve nedělávala; že&nbsp;se&nbsp;vyhýbá jejich společnosti a&nbsp;schází se&nbsp;s&nbsp;pacienty, nad kterými drží Váreňka ochrannou ruku, zvlášť s&nbsp;chudobnou rodinou nemocného malíře Petrova. Kitty si&nbsp;patrně zakládala na&nbsp;tom, že&nbsp;v&nbsp;této rodině koná povinnosti milosrdné sestry. To&nbsp;všecko bylo pěkné a&nbsp;kněžna nic nenamítala, tím spíš, že&nbsp;Petrovova paní byla zcela řádná žena a&nbsp;že princezna, které neušla Kittina činnost, ji&nbsp;chválila a&nbsp;říkala jí&nbsp;anděl útěchy. To&nbsp;všecko by&nbsp;bylo docela pěkné, kdyby se&nbsp;to&nbsp;nepřehánělo. Kněžna však viděla, že&nbsp;dcera upadá do&nbsp;extrému, a&nbsp;také jí&nbsp;to&nbsp;říkala.</span></p>
        <p class="chunk" data-nb-ref-number="8" data-nb-words="8" data-nb-chars="44"><span class="idea" data-nb-ref-number="8" id="idea8" data-nb-words="8" data-nb-chars="44">„Il ne&nbsp;faut jamais rien outrer,“<sup id="fnref:1"><a href="#fn:1" class="footnote-ref" role="doc-noteref">1</a></sup> říkala jí.</span></p>
        <p class="chunk" data-nb-ref-number="9" data-nb-words="65" data-nb-chars="358"><span class="idea" data-nb-ref-number="9" id="idea9" data-nb-words="65" data-nb-chars="358">Ale dcera jí&nbsp;ani neodpovídala, jen si&nbsp;v&nbsp;duchu říkala, že&nbsp;nelze mluvit o&nbsp;extrému, jde-li o&nbsp;křesťanské skutky. Přeháníme snad, když následujeme učení, které nám velí, udeří-li nás kdo ve&nbsp;tvář, nastavit i&nbsp;druhou, a&nbsp;dát i&nbsp;košili, berou-li nám plášť? Ale kněžně se&nbsp;ty&nbsp;extrémy nelíbily a&nbsp;ještě méně se&nbsp;jí&nbsp;líbilo, že&nbsp;jí&nbsp;Kitty&nbsp;– to&nbsp;cítila&nbsp;– nechce otevřít své srdce.</span></p>
        <p class="chunk" data-nb-ref-number="10" data-nb-words="39" data-nb-chars="214"><span class="idea" data-nb-ref-number="10" id="idea10" data-nb-words="39" data-nb-chars="214">Kitty opravdu před matkou skrývala své nové názory a&nbsp;city. Neskrývala je&nbsp;proto, že&nbsp;by&nbsp;si&nbsp;matky nevážila, že&nbsp;by&nbsp;ji&nbsp;nemilovala, ale jen proto, že&nbsp;to&nbsp;byla její matka. Byla by&nbsp;se&nbsp;spíš svěřila komukoli jinému než matce.</span></p>
        <p class="chunk" data-nb-ref-number="11" data-nb-words="24" data-nb-chars="135"><span class="idea" data-nb-ref-number="11" id="idea11" data-nb-words="24" data-nb-chars="135">„Anna Pavlovna už&nbsp;u&nbsp;nás nějak dlouho nebyla,“ řekla jednou kněžna, míníc paní Petrovovou. „Zvala jsem ji. Ale jí&nbsp;se&nbsp;snad u&nbsp;nás nelíbí.“</span></p>
        <p class="chunk" data-nb-ref-number="12" data-nb-words="9" data-nb-chars="60"><span class="idea" data-nb-ref-number="12" id="idea12" data-nb-words="9" data-nb-chars="60">„Ne, to&nbsp;jsem nepozorovala, mamá,“ pravila Kitty s&nbsp;uzarděním.</span></p>
        <p class="chunk" data-nb-ref-number="13" data-nb-words="6" data-nb-chars="29"><span class="idea" data-nb-ref-number="13" id="idea13" data-nb-words="6" data-nb-chars="29">„Už jsi u&nbsp;nich dávno nebyla?“</span></p>
        <p class="chunk" data-nb-ref-number="14" data-nb-words="7" data-nb-chars="38"><span class="idea" data-nb-ref-number="14" id="idea14" data-nb-words="7" data-nb-chars="38">„Chceme si&nbsp;zítra udělat výlet do&nbsp;hor.“</span></p>
        <p class="chunk" data-nb-ref-number="15" data-nb-words="21" data-nb-chars="126"><span class="idea" data-nb-ref-number="15" id="idea15" data-nb-words="21" data-nb-chars="126">„Proč ne, jen jeďte,“ řekla paní kněžna. Dívala se&nbsp;dceři do&nbsp;rozpačitého obličeje a&nbsp;byla by&nbsp;ráda uhádla příčinu jejích rozpaků.</span></p>
        <p class="chunk" data-nb-ref-number="16" data-nb-words="27" data-nb-chars="144"><span class="idea" data-nb-ref-number="16" id="idea16" data-nb-words="27" data-nb-chars="144">Téhož dne přišla k&nbsp;obědu Váreňka a&nbsp;oznámila, že&nbsp;Anna Pavlovna se&nbsp;rozmyslila a&nbsp;nechce zítra jet do&nbsp;hor. A&nbsp;kněžna si&nbsp;všimla, že&nbsp;Kitty zase zrudla.</span></p>
        <p class="chunk" data-nb-ref-number="17" data-nb-words="24" data-nb-chars="146"><span class="idea" data-nb-ref-number="17" id="idea17" data-nb-words="24" data-nb-chars="146">„Kitty, neměla jsi s&nbsp;Petrovovými nějakou nepříjemnost?“ ptala se&nbsp;kněžna, když osaměly. „Proč už&nbsp;k&nbsp;nám paní neposílá děti a&nbsp;přestala k&nbsp;nám chodit?“</span></p>
        <p class="chunk" data-nb-ref-number="18" data-nb-words="70" data-nb-chars="401"><span class="idea" data-nb-ref-number="18" id="idea18" data-nb-words="70" data-nb-chars="401">Kitty odpověděla, že&nbsp;spolu nic neměly a&nbsp;že naprosto nechápe, co&nbsp;se&nbsp;na&nbsp;ní&nbsp;Anně Pavlovně najednou znelíbilo. Mluvila úplnou pravdu. Nevěděla, proč se&nbsp;k&nbsp;ní Anna Pavlovna chová jinak než dřív, ale tušila to. Tušila něco, co&nbsp;nemohla říci matce, co&nbsp;neřekla ani sobě. Byla to&nbsp;jedna z&nbsp;věcí, které víme, ale které nemůžeme říci ani sobě samým; takový máme strach, abychom se&nbsp;nezmýlili, taková by&nbsp;to&nbsp;byla hanba.</span></p>
        <p class="chunk" data-nb-ref-number="19" data-nb-words="160" data-nb-chars="972"><span class="idea" data-nb-ref-number="19" id="idea19" data-nb-words="160" data-nb-chars="972">Znova a&nbsp;znova si&nbsp;probírala ve&nbsp;vzpomínkách celý svůj vztah k&nbsp;té rodině. Vzpomínala, jaká naivní radost se&nbsp;zračila Anně Pavlovně v&nbsp;dobráckém boubelatém obličeji při každém shledání; vzpomínala na&nbsp;jejich tajné rozpravy o&nbsp;pacientovi, na&nbsp;spiklenecké úmluvy, jak ho&nbsp;vytrhnout z&nbsp;práce, kterou měl zakázánu, a&nbsp;odvést ho&nbsp;na&nbsp;procházku; na&nbsp;přítulnost nejmladšího hošíka, který jí&nbsp;říkal „moje Kitty“ a&nbsp;nešel bez ní&nbsp;spát. Jak bylo všecko hezké! Pak si&nbsp;vzpomněla na&nbsp;přespříliš hubenou postavu Petrova s&nbsp;jeho dlouhým krkem a&nbsp;v&nbsp;hnědém kabátě; na&nbsp;jeho řídké kučeravé vlasy, tázavé modré oči, které ji&nbsp;první dobu děsily, i&nbsp;na jeho bolestné úsilí vypadat před ní&nbsp;svěže a&nbsp;čile. Vzpomínala, jak se&nbsp;první dobu snažila přemoci odpor, který k&nbsp;němu cítila jako ke&nbsp;všem souchotinářům, i&nbsp;jak usilovně přemítala, co&nbsp;mu&nbsp;řekne. Vzpomínala na&nbsp;plachý, zjihlý pohled, kterým ji&nbsp;sledoval, i&nbsp;na zvláštní pocit útrpnosti, tísně a&nbsp;pak vědomí vlastní dobrotivosti, které při tom měla. Jak to&nbsp;všecko bylo hezké!</span></p>
        <p class="chunk" data-nb-ref-number="20" data-nb-words="29" data-nb-chars="170"><span class="idea" data-nb-ref-number="20" id="idea20" data-nb-words="29" data-nb-chars="170">Ale všecko to&nbsp;bylo jen první dobu. Nyní, před několika dny se&nbsp;najednou všecko pokazilo. Anna Pavlovna vítala Kitty s&nbsp;falešnou vlídností a&nbsp;bez ustání pozorovala ji&nbsp;i&nbsp;muže.</span></p>
        <p class="chunk" data-nb-ref-number="21" data-nb-words="16" data-nb-chars="94"><span class="idea" data-nb-ref-number="21" id="idea21" data-nb-words="16" data-nb-chars="94">Snad k&nbsp;ní Anna Pavlovna neochladla proto, že&nbsp;se&nbsp;vždycky tak dojemně radoval z&nbsp;jejího příchodu?</span></p>
        <p class="chunk" data-nb-ref-number="22" data-nb-words="36" data-nb-chars="226"><span class="idea" data-nb-ref-number="22" id="idea22" data-nb-words="36" data-nb-chars="226">Ano, vzpomínala, vypadalo to&nbsp;od&nbsp;Anny Pavlovny nějak nepřirozeně a&nbsp;vůbec se&nbsp;to&nbsp;nesrovnávalo s&nbsp;její dobrotou, když předevčírem řekla mrzutě: „Vidíte, pořád čekal na&nbsp;vás, nechtěl si&nbsp;bez vás vzít kávu, třebaže je&nbsp;hrozně zesláblý.“</span></p>
        <p class="chunk" data-nb-ref-number="23" data-nb-words="69" data-nb-chars="366"><span class="idea" data-nb-ref-number="23" id="idea23" data-nb-words="69" data-nb-chars="366">A&nbsp;možná jí&nbsp;bylo také nemilé, když mu&nbsp;Kitty podala pléd. Je&nbsp;to&nbsp;všecko tak prosté, ale on&nbsp;to&nbsp;přijal tak nešikovně, tak dlouho děkoval, až&nbsp;Kitty byla celá nesvá. A&nbsp;pak ta&nbsp;její podobizna, která se&nbsp;mu&nbsp;tak podařila. A&nbsp;hlavně ten pohled, rozpačitý a&nbsp;něžný! Ano, ano, je&nbsp;to&nbsp;tak, opakovala si&nbsp;Kitty s&nbsp;hrůzou. Ne, to&nbsp;není možné, nesmí to&nbsp;být! Takový chudák, říkala si&nbsp;vzápětí.</span></p>
        <p class="chunk" data-nb-ref-number="24" data-nb-words="8" data-nb-chars="48"><span class="idea" data-nb-ref-number="24" id="idea24" data-nb-words="8" data-nb-chars="48">Ty&nbsp;pochybnosti jí&nbsp;kalily radost z&nbsp;nového života.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="25" data-nb-words="6" data-nb-chars="35"><span class="idea" data-nb-ref-number="25" id="idea25" data-nb-words="6" data-nb-chars="35"><p>Nikdy se&nbsp;nemá přehánět. <em>(franc.)</em> <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_075.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>