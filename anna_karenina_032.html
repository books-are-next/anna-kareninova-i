<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXVI ">
    <meta name="apple-mobile-web-app-capable" content="yes">
    <title>XXVI • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_031.html">
    <link rel="next" href="./anna_karenina_033.html">
    <meta name="nb-order" content="31">
    <link rel="self" href="anna_karenina_032.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="978" data-nb-chars="5872" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_031.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">XXVI</span></h1>
        <p class="chunk" data-nb-ref-number="2" data-nb-words="373" data-nb-chars="2150"><span class="idea" data-nb-ref-number="2" id="idea2" data-nb-words="373" data-nb-chars="2150">Ráno vyjel Konstantin Levin z&nbsp;Moskvy a&nbsp;navečer přijel domů. Cestou ve&nbsp;vlaku rozprávěl se&nbsp;sousedy o&nbsp;politice, o&nbsp;nových železnicích, a&nbsp;stejně jako v&nbsp;Moskvě i&nbsp;zde ho&nbsp;zmáhala změť pojmů, nespokojenost se&nbsp;sebou samým, neurčitý pocit studu. Ale když vystoupil doma na&nbsp;stanici, když poznal jednookého kočího Ignata s&nbsp;vyhrnutým límcem, když v&nbsp;bledém světle padajícím z&nbsp;nádražních oken uviděl své saně vystlané koberci, své koně s&nbsp;podvázanými ocasy a&nbsp;v&nbsp;postroji s&nbsp;kroužky a&nbsp;třásněmi, když mu&nbsp;Ignat, hned jak nasedali do&nbsp;saní, vypověděl místní novinky, jak přijel dodavatel a&nbsp;že se&nbsp;otelila Pávička&nbsp;– tu&nbsp;cítil, že&nbsp;změť se&nbsp;pozvolna vyjasňuje a&nbsp;stud i&nbsp;nespokojenost s&nbsp;vlastní osobou mizí. Cítil to, už&nbsp;když spatřil Ignata a&nbsp;koně; ale když si&nbsp;pak oblékl selský kožich, který mu&nbsp;Ignat dovezl, když se&nbsp;do&nbsp;něho zahalil, usedl do&nbsp;saní a&nbsp;ty se&nbsp;rozjely, když cestou přemýšlel, co&nbsp;nového zřídí ve&nbsp;vsi, a&nbsp;přitom se&nbsp;díval na&nbsp;přípřežního, kdysi jezdeckého donského koně, zchváceného, ale přesto rychlého, v&nbsp;těch chvílích začínal chápat zcela jinak, co&nbsp;se&nbsp;s&nbsp;ním událo. Cítil, že&nbsp;je&nbsp;sám sebou, a&nbsp;jiný být nechtěl. Chtěl teď jenom být lepší než dosud. Za&nbsp;prvé si&nbsp;umínil, že&nbsp;ode dneška už&nbsp;nebude doufat v&nbsp;nezměrné štěstí, které mu&nbsp;měl poskytnout sňatek, a&nbsp;proto nebude tolik pohrdat přítomností. Za&nbsp;druhé se&nbsp;už&nbsp;nikdy nedá strhnout ohavnou vášní, na&nbsp;kterou vzpomínal s&nbsp;pocity tak mučivými, když se&nbsp;chtěl ucházet o&nbsp;Kitty. Potom si&nbsp;při vzpomínce na&nbsp;bratra předsevzal, že&nbsp;už&nbsp;na&nbsp;něho nikdy nezapomene, že&nbsp;ho&nbsp;bude sledovat a&nbsp;nepustí ho&nbsp;z&nbsp;dohledu, aby byl připraven pomoci, kdyby s&nbsp;ním bylo zle. Tušil, že&nbsp;to&nbsp;bude už&nbsp;brzo. I&nbsp;bratrovy řeči o&nbsp;komunismu, které tehdy bral tak povrchně, ho&nbsp;nyní nutily k&nbsp;zamyšlení. Považoval přeměnu hospodářských podmínek za&nbsp;absurdní, ale přitom vždy cítil, jak je&nbsp;nespravedlivé, že&nbsp;on&nbsp;žije v&nbsp;nadbytku a&nbsp;lid v&nbsp;bídě, a&nbsp;proto si&nbsp;teď umínil: ačkoli už&nbsp;dřív mnoho pracoval a&nbsp;nežil v&nbsp;přepychu, bude teď pracovat ještě víc a&nbsp;dopřeje si&nbsp;přepychu ještě méně, aby měl vědomí dokonalé spravedlnosti. A&nbsp;to vše se&nbsp;mu&nbsp;zdálo tak snadné, že&nbsp;se&nbsp;celou cestu oddával nejkrásnějším snům. Pln optimistických nadějí v&nbsp;nový, lepší život dojel kolem deváté večer k&nbsp;svému statku.</span></p>
        <p class="chunk" data-nb-ref-number="3" data-nb-words="60" data-nb-chars="373"><span class="idea" data-nb-ref-number="3" id="idea3" data-nb-words="60" data-nb-chars="373">Z&nbsp;oken pokojíku Agafji Michajlovny, staré chůvy, která byla u&nbsp;Levina hospodyní, padalo světlo na&nbsp;zavátý prostor před domem. Agafja ještě nespala. Vzbudila Kuzmu a&nbsp;ten vyběhl na&nbsp;schůdky rozespalý a&nbsp;bos. Fenka Laska se&nbsp;také vyřítila ven, div Kuzmu neporazila, kňučela, lísala se&nbsp;k&nbsp;Levinovi, vyskakovala a&nbsp;nejraději by&nbsp;se&nbsp;mu&nbsp;opřela předními tlapami o&nbsp;prsa, ale neopovážila se.</span></p>
        <p class="chunk" data-nb-ref-number="4" data-nb-words="6" data-nb-chars="41"><span class="idea" data-nb-ref-number="4" id="idea4" data-nb-words="6" data-nb-chars="41">„Milostpán se&nbsp;brzo vrátil,“ řekla Agafja.</span></p>
        <p class="chunk" data-nb-ref-number="5" data-nb-words="17" data-nb-chars="107"><span class="idea" data-nb-ref-number="5" id="idea5" data-nb-words="17" data-nb-chars="107">„Už se&nbsp;mi&nbsp;stýskalo, Agafjo Michajlovno. Všude dobře, doma nejlíp,“ odpověděl Levin a&nbsp;ubíral se&nbsp;do&nbsp;pracovny.</span></p>
        <p class="chunk" data-nb-ref-number="6" data-nb-words="105" data-nb-chars="669"><span class="idea" data-nb-ref-number="6" id="idea6" data-nb-words="105" data-nb-chars="669">Donesená svíce pracovnu pomalu osvětlila. Vynikly známé detaily: jelení parohy, přihrádky s&nbsp;knihami, lesklá kamna s&nbsp;větrákem, který už&nbsp;dávno potřeboval spravit, pohovka po&nbsp;otci, velký stůl, na&nbsp;něm otevřená kniha, rozbitý popelníček, sešit s&nbsp;poznámkami. Když to&nbsp;všecko uviděl, na&nbsp;okamžik se&nbsp;ho&nbsp;zmocnila pochybnost, že&nbsp;by&nbsp;mohl začít nový život, o&nbsp;kterém blouznil cestou. Všecky stopy jeho života se&nbsp;tu&nbsp;nahrnuly kolem něho a&nbsp;říkaly mu: „Ne, neujdeš nám a&nbsp;nebudeš jiný, zůstaneš takový, jaký jsi byl dosud: pochybovačný, věčně nespokojený sám se&nbsp;sebou, rozvrácený marnými pokusy o&nbsp;nápravu a&nbsp;svými pády i&nbsp;věčným očekáváním štěstí, kterého se&nbsp;ti&nbsp;nedostalo ani dostat nemůže.“</span></p>
        <p class="chunk" data-nb-ref-number="7" data-nb-words="53" data-nb-chars="292"><span class="idea" data-nb-ref-number="7" id="idea7" data-nb-words="53" data-nb-chars="292">Ale to&nbsp;říkaly jeho věci, kdežto druhý hlas, hlas duše, mu&nbsp;pravil, že&nbsp;nesmíme podléhat minulosti a&nbsp;že člověk může ze&nbsp;sebe udělat cokoli. Poslušen toho hlasu přistoupil k&nbsp;dvěma činkám v&nbsp;koutě a&nbsp;začal je&nbsp;vzpírat a&nbsp;cvičit s&nbsp;nimi, aby se&nbsp;vzpružil. Za&nbsp;dveřmi vrzly kroky. Rychle dal činky na&nbsp;místo.</span></p>
        <p class="chunk" data-nb-ref-number="8" data-nb-words="89" data-nb-chars="572"><span class="idea" data-nb-ref-number="8" id="idea8" data-nb-words="89" data-nb-chars="572">Vstoupil správce, řekl, že&nbsp;je&nbsp;chválabohu vše v&nbsp;pořádku, jenom pohanka na&nbsp;nové sušárně se&nbsp;připálila. Levina ta&nbsp;zpráva rozzlobila. Novou sušárnu dal sám vystavět a&nbsp;byla zčásti jeho vynálezem. Správce byl proti sušárně vždycky zaujat, a&nbsp;že se&nbsp;pohanka připálila, hlásil teď s&nbsp;tajenou vítězoslávou. Avšak Levin byl pevně přesvědčen, že&nbsp;se&nbsp;mohla připálit jen proto, že&nbsp;nebylo dbáno všech opatření, která stokrát nařizoval. Měl zlost a&nbsp;správci vyčinil. Ale ještě tu&nbsp;byla jedna významná, radostná událost: otelila se&nbsp;Pávička, čistokrevná kráva, za&nbsp;drahé peníze koupená na&nbsp;výstavě.</span></p>
        <p class="chunk" data-nb-ref-number="9" data-nb-words="15" data-nb-chars="89"><span class="idea" data-nb-ref-number="9" id="idea9" data-nb-words="15" data-nb-chars="89">„Dej mi&nbsp;kožich, Kuzmo. A&nbsp;vy mi&nbsp;obstarejte lucernu, půjdu se&nbsp;podívat,“ řekl Levin správci.</span></p>
        <p class="chunk" data-nb-ref-number="10" data-nb-words="90" data-nb-chars="564"><span class="idea" data-nb-ref-number="10" id="idea10" data-nb-words="90" data-nb-chars="564">Chlév pro plemenný dobytek byl hned za&nbsp;domem. Levin se&nbsp;ubíral přes dvůr kolem závěje u&nbsp;bezového křoví, až&nbsp;došel k&nbsp;chlévu. Sotva se&nbsp;otevřely přimrzlé dveře, dýchlo to&nbsp;na&nbsp;něho teplými hnojnými výpary, a&nbsp;krávy překvapené nezvyklým světlem lucerny se&nbsp;zavrtěly na&nbsp;čerstvé podestýlce. Zaleskl se&nbsp;široký, černostrakatý hřbet holandky. Býk Berkut tu&nbsp;ležel s&nbsp;kruhem v&nbsp;nozdrách a&nbsp;chtěl vstát, ale pak se&nbsp;rozmyslil a&nbsp;jenom několikrát zasupěl, když šli kolem něho. Červená kráska Pávička, obrovská jako hroch, se&nbsp;otočila zadkem, chráníc telátko před vetřelci, a&nbsp;očichávala je.</span></p>
        <p class="chunk" data-nb-ref-number="11" data-nb-words="46" data-nb-chars="303"><span class="idea" data-nb-ref-number="11" id="idea11" data-nb-words="46" data-nb-chars="303">Levin vešel do&nbsp;stání, prohlédl Pávičku a&nbsp;zvedl červenostrakaté telátko na&nbsp;vratké dlouhé nohy. Pávička neklidně zabučela, ale upokojila se, když Levin přistrčil jalůvku až&nbsp;k&nbsp;ní, ztěžka vydechla a&nbsp;začala ji&nbsp;olizovat drsným jazykem. Jalůvka vrážela matce nosem do&nbsp;slabin, hledajíc vemeno, a&nbsp;vrtěla ocáskem.</span></p>
        <p class="chunk" data-nb-ref-number="12" data-nb-words="46" data-nb-chars="267"><span class="idea" data-nb-ref-number="12" id="idea12" data-nb-words="46" data-nb-chars="267">„Posviť mi, Fjodore, pojď sem s&nbsp;tou lucernou,“ řekl Levin a&nbsp;prohlížel si&nbsp;jalůvku. „Celá matka! I&nbsp;když má&nbsp;barvu po&nbsp;otci. Moc pěkná. Dlouhá a&nbsp;s&nbsp;úzkými slabinami. Že&nbsp;je&nbsp;pěkná, Vasiliji Fjodoroviči?“ otočil se&nbsp;ke&nbsp;správci. Samou radostí nad jalůvkou mu&nbsp;i&nbsp;pohanku odpustil.</span></p>
        <p class="chunk" data-nb-ref-number="13" data-nb-words="33" data-nb-chars="186"><span class="idea" data-nb-ref-number="13" id="idea13" data-nb-words="33" data-nb-chars="186">„Po kom by&nbsp;taky byla ošklivá? Ale dodavatel Semjon tu&nbsp;byl druhý den, co&nbsp;jste odjel. Musíme se&nbsp;s&nbsp;ním dohodnout, Konstantine Dmitriči,“ řekl správce. „Už jsem vám prve říkal o&nbsp;tom stroji.“</span></p>
        <p class="chunk" data-nb-ref-number="14" data-nb-words="44" data-nb-chars="255"><span class="idea" data-nb-ref-number="14" id="idea14" data-nb-words="44" data-nb-chars="255">To&nbsp;stačilo, aby se&nbsp;Levin pohroužil do&nbsp;všech drobných i&nbsp;větších starostí v&nbsp;hospodářství, jež bylo velké a&nbsp;složité, šel tedy rovnou z&nbsp;kravína do&nbsp;kanceláře, kde pohovořil se&nbsp;správcem a&nbsp;s&nbsp;dodavatelem Semjonem, pak se&nbsp;vrátil domů a&nbsp;rovnou se&nbsp;odebral do&nbsp;salónu.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_033.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>