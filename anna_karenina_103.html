<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXVI">
    <meta name="apple-mobile-web-app-capable" content="yes">
    <title>XXVI • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_102.html">
    <link rel="next" href="./anna_karenina_104.html">
    <meta name="nb-order" content="102">
    <link rel="self" href="anna_karenina_103.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1389" data-nb-chars="8438" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_102.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">XXVI</span></h1>
        <p class="chunk" data-nb-ref-number="2" data-nb-words="118" data-nb-chars="671"><span class="idea" data-nb-ref-number="2" id="idea2" data-nb-words="118" data-nb-chars="671">Svijažskij byl maršálkem šlechty ve&nbsp;svém okrese. Byl o&nbsp;pět let starší než Levin a&nbsp;byl dávno ženat. V&nbsp;domácnosti žila jeho mladá švagrová, dívka Levinovi velmi sympatická. Levin věděl, že&nbsp;Svijažskij a&nbsp;jeho žena by&nbsp;tu&nbsp;dívku velice rádi za&nbsp;něho provdali. Věděl to&nbsp;docela jistě, jako to&nbsp;vždy vědí mladí muži, takzvaní ženichové, přestože by&nbsp;se&nbsp;to&nbsp;neodvážil nikomu říci. Věděl také, že&nbsp;by&nbsp;se&nbsp;sice rád oženil, že&nbsp;by&nbsp;z&nbsp;té velmi půvabné dívky podle všeho byla znamenitá manželka, ale že&nbsp;by&nbsp;se&nbsp;s&nbsp;ní přesto nemohl oženit (i&nbsp;kdyby nebyl zamilován do&nbsp;Kitty Ščerbacké), zrovna jako by&nbsp;nemohl odletět do&nbsp;nebe. A&nbsp;to vědomí mu&nbsp;kazilo požitek, který si&nbsp;od&nbsp;návštěvy u&nbsp;Svijažských sliboval.</span></p>
        <p class="chunk" data-nb-ref-number="3" data-nb-words="65" data-nb-chars="398"><span class="idea" data-nb-ref-number="3" id="idea3" data-nb-words="65" data-nb-chars="398">Když Levin dostal od&nbsp;Svijažského pozvání na&nbsp;lov, hned ho&nbsp;to&nbsp;napadlo, ale přece si&nbsp;nakonec řekl, že&nbsp;tyto úmysly Svijažského jsou pouhou nepodloženou domněnkou a&nbsp;že přece pojede. Kromě toho si&nbsp;v&nbsp;hloubi duše přál podrobit se&nbsp;zkoušce znova se&nbsp;podívat na&nbsp;to&nbsp;děvče. Svijažských domácí život byl nanejvýš příjemný a&nbsp;sám Svijažskij, nejlepší typ činitele v&nbsp;samosprávě, jaký Levin znal, Levina vždy zajímal.</span></p>
        <p class="chunk" data-nb-ref-number="4" data-nb-words="205" data-nb-chars="1319"><span class="idea" data-nb-ref-number="4" id="idea4" data-nb-words="205" data-nb-chars="1319">Svijažskij náležel k&nbsp;lidem, kteří vždy budili Levinův podiv, k&nbsp;lidem, jejichž názory, velmi důsledné, byť vždy nesamostatné, jdou vlastní cestou, kdežto život, dokonale jednoznačný a&nbsp;určitý svým zaměřením, jde zase svou cestou, zcela nezávisle a&nbsp;takřka vždy v&nbsp;rozporu s&nbsp;názory. Svijažskij byl člověk kromobyčejně liberální. Pohrdal šlechtou a&nbsp;většinu šlechticů považoval za&nbsp;tajné stoupence nevolnictví, kteří se&nbsp;neprojevují jen ze&nbsp;zbabělosti. Považoval Rusko za&nbsp;zemi předurčenou k&nbsp;zániku podobně jako Turecko a&nbsp;ruskou vládu za&nbsp;tak špatnou, že&nbsp;si&nbsp;nikdy ani nedovolil vážně kritizovat její činy, ale zároveň sloužil, byl vzorným maršálkem šlechty a&nbsp;na cesty si&nbsp;vždy brával čepici s&nbsp;kokardou a&nbsp;červenou obrubou. Soudil, že&nbsp;se&nbsp;dá&nbsp;lidsky žít jen v&nbsp;cizině, kam také odjížděl na&nbsp;pobyt, kdykoli se&nbsp;naskytla příležitost, ale zároveň měl v&nbsp;Rusku velice složité vyspělé hospodářství a&nbsp;s&nbsp;velkým zájmem sledoval a&nbsp;znal všechno, co&nbsp;se&nbsp;v&nbsp;Rusku dělo. Ruského rolníka považoval za&nbsp;tvora na&nbsp;přechodném vývojovém stupni mezi opicí a&nbsp;člověkem, ale zároveň při volbách do&nbsp;samosprávy tiskl rolníkům ruku a&nbsp;přál sluchu jejich názorům ochotněji než kdo jiný. Nedal na&nbsp;pověry ani předsudky, ale otázka zlepšení životních podmínek duchovenstva a&nbsp;rušení farností ho&nbsp;velmi znepokojovala, přičemž se&nbsp;zvlášť přičiňoval, aby v&nbsp;jeho vsi kostel zůstal.</span></p>
        <p class="chunk" data-nb-ref-number="5" data-nb-words="57" data-nb-chars="344"><span class="idea" data-nb-ref-number="5" id="idea5" data-nb-words="57" data-nb-chars="344">V&nbsp;ženské otázce byl na&nbsp;straně radikálních stoupenců naprosté svobody žen a&nbsp;zejména jejich práva na&nbsp;práci, ale s&nbsp;manželkou žil tak, že&nbsp;se&nbsp;všichni obdivovali jejich svornému, bezdětnému rodinnému životu, a&nbsp;zařídil své ženě takový život, že&nbsp;nic nedělala ani nemohla dělat, jen se&nbsp;spolu s&nbsp;mužem starali, jak si&nbsp;co&nbsp;nejlépe a&nbsp;nejveseleji ukrátit čas.</span></p>
        <p class="chunk" data-nb-ref-number="6" data-nb-words="109" data-nb-chars="687"><span class="idea" data-nb-ref-number="6" id="idea6" data-nb-words="109" data-nb-chars="687">Kdyby Levinovi nebylo vrozeno vidět lidi z&nbsp;nejlepší stránky, nečinila by&nbsp;mu&nbsp;povaha Svijažského žádnou obtíž a&nbsp;nebyla by&nbsp;mu&nbsp;záhadou; řekl by&nbsp;si: hlupák anebo mizera, a&nbsp;všecko by&nbsp;bylo jasné. Nemohl však říci <em>hlupák</em>, protože Svijažskij byl bezesporu nejen velice chytrý, ale i&nbsp;velice vzdělaný muž, a&nbsp;přitom se&nbsp;nikdy svým vzděláním okázale nechlubil. Nebylo oboru, který by&nbsp;neznal. Ale projevoval své znalosti, jen když nebylo vyhnutí. Ještě méně by&nbsp;byl Levin mohl říci, že&nbsp;je&nbsp;mizera, poněvadž Svijažskij byl bezesporu poctivý, dobrý, chytrý muž, který vytrvale, radostně a&nbsp;horlivě konal dílo, vysoce oceňované celým okolím, a&nbsp;zcela jistě nikdy vědomě nečinil ani nemohl učinit nic špatného.</span></p>
        <p class="chunk" data-nb-ref-number="7" data-nb-words="19" data-nb-chars="102"><span class="idea" data-nb-ref-number="7" id="idea7" data-nb-words="19" data-nb-chars="102">Levin se&nbsp;to&nbsp;snažil pochopit, ale nechápal a&nbsp;vždy hleděl na&nbsp;něho a&nbsp;jeho život jako na&nbsp;vtělenou hádanku.</span></p>
        <p class="chunk" data-nb-ref-number="8" data-nb-words="71" data-nb-chars="421"><span class="idea" data-nb-ref-number="8" id="idea8" data-nb-words="71" data-nb-chars="421">Byli přáteli, a&nbsp;proto se&nbsp;Levin odvažoval na&nbsp;Svijažském zvídat, snažil se&nbsp;přijít od&nbsp;základů na&nbsp;kloub jeho názoru na&nbsp;život, ale vždyc­ky marně. Pokaždé, když se&nbsp;Levin pokoušel vniknout do&nbsp;jeho duševního světa dál za&nbsp;dveře předpokojů, otevřené všem, pozoroval, že&nbsp;Svijažskij je&nbsp;trochu v&nbsp;rozpacích; v&nbsp;jeho pohledu byl sotva patrný úlek, jako by&nbsp;se&nbsp;obával, že&nbsp;ho&nbsp;Levin prohlédne, a&nbsp;tak se&nbsp;stavěl dobromyslně a&nbsp;vesele na&nbsp;odpor.</span></p>
        <p class="chunk" data-nb-ref-number="9" data-nb-words="157" data-nb-chars="956"><span class="idea" data-nb-ref-number="9" id="idea9" data-nb-words="157" data-nb-chars="956">Nyní, když Levina rozčarovalo hospodářství, těšil se&nbsp;na&nbsp;pobyt u&nbsp;Svijažského dvojnásob. Nemluvě o&nbsp;tom, že&nbsp;pohled na&nbsp;ty&nbsp;dvě šťastné hrdličky, spokojené se&nbsp;sebou i&nbsp;s&nbsp;celým světem, pohled na&nbsp;jejich útulné hnízdečko v&nbsp;něm budil veselé pocity, chtěl se&nbsp;nyní ve&nbsp;své životní nespokojenosti dopátrat, jaké tajemství skýtá Svijažskému takovou jasnost, určitost a&nbsp;veselost v&nbsp;životě. Kromě toho Levin věděl, že&nbsp;se&nbsp;u&nbsp;Svijažského setká s&nbsp;některými statkáři ze&nbsp;sousedství, a&nbsp;nyní by&nbsp;si&nbsp;s&nbsp;obzvláštním zájmem pohovořil i&nbsp;poslechl si&nbsp;všecky ty&nbsp;řeči o&nbsp;hospodářství, o&nbsp;úrodě, najímání dělníků apod., řeči, které bylo zvykem pokládat (to Levin věděl) za&nbsp;velkou malichernost, ale na&nbsp;kterých mu&nbsp;dnes jedině záleželo. Snad na&nbsp;tom nezáleželo za&nbsp;nevolnictví anebo na&nbsp;tom nezáleží v&nbsp;Anglii. V&nbsp;tom i&nbsp;onom případě jde o&nbsp;vymezené podmínky. Ale u&nbsp;nás, teď, kdy se&nbsp;všecko převrátilo a&nbsp;teprve se&nbsp;utváří, jedinou důležitou otázkou pro Rusko je, jak se&nbsp;tyto podmínky vytvoří, přemítal Levin.</span></p>
        <p class="chunk" data-nb-ref-number="10" data-nb-words="80" data-nb-chars="449"><span class="idea" data-nb-ref-number="10" id="idea10" data-nb-words="80" data-nb-chars="449">Lov se&nbsp;nevydařil tak, jak očekával. Močál vyschl a&nbsp;sluky žádné. Trmácel se&nbsp;celý den a&nbsp;přinesl jen tři kusy, ale zato si&nbsp;přinesl, jako z&nbsp;lovu vždy, výtečnou chuť k&nbsp;jídlu, výtečný rozmar a&nbsp;povznesenou mysl, jež u&nbsp;něho vždy provázela silný fyzický pohyb. I&nbsp;na lovu, když zdánlivě na&nbsp;nic nemyslil, přece se&nbsp;mu&nbsp;občas vynořil v&nbsp;paměti starý hospodář s&nbsp;rodinou a&nbsp;ten dojem si&nbsp;jaksi vynucoval nejen pozornost, ale i&nbsp;nějaké rozluštění, které s&nbsp;ním souviselo.</span></p>
        <p class="chunk" data-nb-ref-number="11" data-nb-words="23" data-nb-chars="145"><span class="idea" data-nb-ref-number="11" id="idea11" data-nb-words="23" data-nb-chars="145">Večer u&nbsp;čaje, v&nbsp;přítomnosti dvou statkářů, kteří přijeli v&nbsp;jakési poručenské věci, došlo k&nbsp;takovému zajímavému rozhovoru, na&nbsp;jaký se&nbsp;Levin těšil.</span></p>
        <p class="chunk" data-nb-ref-number="12" data-nb-words="182" data-nb-chars="1098"><span class="idea" data-nb-ref-number="12" id="idea12" data-nb-words="182" data-nb-chars="1098">Seděl u&nbsp;stolu vedle paní domu a&nbsp;měl se&nbsp;bavit s&nbsp;ní a&nbsp;se švagrovou, sedící proti němu. Paní domu byla menší plavovláska kulatého obličeje, oslňující samými dolíčky a&nbsp;úsměvy. Levin se&nbsp;snažil rozluštit s&nbsp;její pomocí hádanku, kterou mu&nbsp;byl její muž a&nbsp;na které mu&nbsp;tolik záleželo; ale chyběla mu&nbsp;dokonalá myšlenková volnost, protože byl zoufale nesvůj. Byl zoufale nesvůj, poněvadž proti němu seděla švagrová ve&nbsp;zvláštních šatech, obléknutých (jak se&nbsp;mu&nbsp;zdálo) schválně pro něho, v&nbsp;šatech se&nbsp;zvláštním hranatým výstřihem na&nbsp;bílých ňadrech; přestože ňadra byla sněhobílá či&nbsp;zejména proto, že&nbsp;byla sněhobílá, ten výstřih zbavoval Levina myšlenkové volnosti. Zřejmě mylně se&nbsp;domníval, že&nbsp;výstřih byl pořízen kvůli němu, necítil se&nbsp;oprávněn dívat se&nbsp;na&nbsp;něj a&nbsp;snažil se&nbsp;nedívat. Cítil však, že&nbsp;je&nbsp;vinen už&nbsp;tím, že&nbsp;výstřih byl pořízen. Levin měl pocit, že&nbsp;někoho klame, že&nbsp;by&nbsp;měl cosi vysvětlit, ale že&nbsp;to&nbsp;vysvětlit nijak nelze, a&nbsp;proto se&nbsp;neustále červenal, byl neklidný a&nbsp;stísněný. Jeho stísněnost se&nbsp;přenesla i&nbsp;na hezkou švagrovou. Ale paní domu jako by&nbsp;to&nbsp;nepozorovala a&nbsp;schválně ji&nbsp;zatahovala do&nbsp;rozhovoru.</span></p>
        <p class="chunk" data-nb-ref-number="13" data-nb-words="49" data-nb-chars="274"><span class="idea" data-nb-ref-number="13" id="idea13" data-nb-words="49" data-nb-chars="274">„Říkáte,“ pokračovala paní domu v&nbsp;navázané rozmluvě, „že manžela nemůže nic ruského zajímat. Naopak. Cítí se&nbsp;v&nbsp;cizině dobře, ale nikdy to&nbsp;není takové jako tady. Tady je&nbsp;ve&nbsp;svém živlu. Má&nbsp;práce nad hlavu a&nbsp;přitom se&nbsp;dokáže zajímat o&nbsp;všecko. Ach ano, nebyl jste v&nbsp;naší škole?“</span></p>
        <p class="chunk" data-nb-ref-number="14" data-nb-words="9" data-nb-chars="52"><span class="idea" data-nb-ref-number="14" id="idea14" data-nb-words="9" data-nb-chars="52">„Viděl jsem ji… To&nbsp;je&nbsp;ten domek obrostlý břečťanem?“</span></p>
        <p class="chunk" data-nb-ref-number="15" data-nb-words="11" data-nb-chars="64"><span class="idea" data-nb-ref-number="15" id="idea15" data-nb-words="11" data-nb-chars="64">„Ano. Je&nbsp;to&nbsp;Nastino dílo,“ řekla hostitelka a&nbsp;ukázala na&nbsp;sestru.</span></p>
        <p class="chunk" data-nb-ref-number="16" data-nb-words="25" data-nb-chars="140"><span class="idea" data-nb-ref-number="16" id="idea16" data-nb-words="25" data-nb-chars="140">„Vy sama učíte?“ otázal se&nbsp;Levin. Snažil se&nbsp;nedívat na&nbsp;výstřih, ale cítil, ať&nbsp;se&nbsp;bude dívat tím směrem kamkoli, že&nbsp;stejně ten výstřih uvidí.</span></p>
        <p class="chunk" data-nb-ref-number="17" data-nb-words="14" data-nb-chars="83"><span class="idea" data-nb-ref-number="17" id="idea17" data-nb-words="14" data-nb-chars="83">„Ano, sama jsem učila a&nbsp;učím, ale máme výbornou učitelku. Zavedli jsme i&nbsp;tělocvik.“</span></p>
        <p class="chunk" data-nb-ref-number="18" data-nb-words="132" data-nb-chars="791"><span class="idea" data-nb-ref-number="18" id="idea18" data-nb-words="132" data-nb-chars="791">„Ne, děkuji, už&nbsp;nechci čaj,“ pravil Levin. Tušil, že&nbsp;se&nbsp;dopouští nezdvořilosti, ale už&nbsp;nebyl s&nbsp;to pokračovat v&nbsp;rozmluvě, a&nbsp;proto s&nbsp;uzarděním vstal. „Tady slyším velice zajímavý rozhovor,“ dodal a&nbsp;šel na&nbsp;druhý konec stolu, kde seděl pán domu s&nbsp;dvěma statkáři. Svijažskij seděl pootočen u&nbsp;stolu, v&nbsp;opřené ruce otáčel šálkem, druhou svíral do&nbsp;hrsti vous, dával si&nbsp;jej k&nbsp;nosu a&nbsp;zas jej pouštěl z&nbsp;ruky, jako by&nbsp;k&nbsp;němu čichal. Díval se&nbsp;jiskrnýma černýma očima přímo na&nbsp;rozhorleného statkáře s&nbsp;šedivým knírem, zřejmě pobaven jeho řečmi. Statkář si&nbsp;stěžoval na&nbsp;rolníky. Levinovi bylo jasné, že&nbsp;Svijažskij zná na&nbsp;statkářovy nářky odpověď, která by&nbsp;rázem zmařila veškerý smysl jeho řeči, ale že&nbsp;si&nbsp;takovou odpověď nesmí jako hostitel dovolit, a&nbsp;poslouchá tedy ne&nbsp;bez požitku statkářův komický proslov.</span></p>
        <p class="chunk" data-nb-ref-number="19" data-nb-words="62" data-nb-chars="440"><span class="idea" data-nb-ref-number="19" id="idea19" data-nb-words="62" data-nb-chars="440">Statkář s&nbsp;šedivým knírem byl patrně zavilý stoupenec nevolnictví a&nbsp;venkovský starousedlík, náruživě oddaný zemědělství. Známky toho viděl Levin v&nbsp;jeho oděvu, totiž ošumělém staromódním kabátě, na&nbsp;nějž statkář zřejmě nebyl zvyklý, i&nbsp;v&nbsp;jeho chytrých podmračených očích, v&nbsp;plynulé ruštině, ve&nbsp;velitelském tónu, patrně nabytém dlouhodobou zkušeností, i&nbsp;v&nbsp;rázných pohybech velkých osmahlých pěkných rukou se&nbsp;starým snubním prstenem na&nbsp;prsteníku.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_104.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>