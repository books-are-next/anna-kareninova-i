<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="I">
    <meta name="apple-mobile-web-app-capable" content="yes">
    <title>I • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_077.html">
    <link rel="next" href="./anna_karenina_079.html">
    <meta name="nb-order" content="77">
    <link rel="self" href="anna_karenina_078.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1018" data-nb-chars="6146" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_077.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">I</span></h1>
        <p class="chunk" data-nb-ref-number="2" data-nb-words="370" data-nb-chars="2213"><span class="idea" data-nb-ref-number="2" id="idea2" data-nb-words="370" data-nb-chars="2213">Sergej Ivanovič Koznyšov si&nbsp;chtěl odpočinout po&nbsp;duševní práci, a&nbsp;místo aby jel do&nbsp;ciziny jako jindy, přijel koncem května na&nbsp;venkov k&nbsp;bratrovi. Život na&nbsp;venkově byl podle jeho názoru nejlepší. Přijel teď k&nbsp;bratrovi, aby toho života užil do&nbsp;sytosti. Konstantin Levin byl velmi potěšen tím spíš, že&nbsp;už&nbsp;letos nečekal bratra Nikolaje. Ale přestože měl Sergeje Ivanoviče rád a&nbsp;vážil si&nbsp;ho, bylo mu&nbsp;s&nbsp;ním na&nbsp;vsi nějak divně. Bylo mu&nbsp;divně, až&nbsp;nepříjemně, když viděl, jak bratr pohlíží na&nbsp;vesnici. Pro Konstantina Levina byla vesnice ohniskem života, to&nbsp;jest radostí, starostí i&nbsp;práce. Pro Sergeje Ivanoviče znamenala vesnice jednak oddech po&nbsp;práci, jednak užitečný lék proti zkaženosti, který užíval rád a&nbsp;s&nbsp;plným vědomím, jak mu&nbsp;prospívá. Pro Konstantina Levina měla vesnice své kouzlo v&nbsp;tom, že&nbsp;skýtala široké pole působnosti, nesporně užitečné. Pro Sergeje Ivanoviče bylo největší kouzlo venkova v&nbsp;tom, že&nbsp;se&nbsp;tam můžeme a&nbsp;musíme oddávat zahálce. Kromě toho byl Konstantinovi proti mysli i&nbsp;bratrův vztah k&nbsp;lidu. Sergej Ivanovič tvrdil, že&nbsp;lid miluje a&nbsp;zná, často rozprávěl s&nbsp;rolníky, což mu&nbsp;dobře šlo, neboť se&nbsp;nepřetvařoval a&nbsp;nic nehrál, a&nbsp;z&nbsp;každé takové rozpravy vyvozoval obecné závěry ve&nbsp;prospěch lidu i&nbsp;na důkaz, že&nbsp;tento lid zná. Takový vztah k&nbsp;lidu se&nbsp;Konstantinu Levinovi nelíbil. Pro Konstantina byl lid pouze hlavním účastníkem společné práce a&nbsp;při vší úctě a&nbsp;jakési pokrevní lásce k&nbsp;rolníkovi, kterou asi podle vlastních slov nasál s&nbsp;mlékem své kojné, vesničanky, přesto všecko, ač&nbsp;jako účastník společného díla býval někdy nadšen silou, skromností a&nbsp;spravedlivostí těch lidí, velice často, kdy si&nbsp;společná věc vyžadovala jiné vlastnosti, se&nbsp;na&nbsp;lid horšil pro jeho lehkomyslnost, nedbalost, opilství a&nbsp;lhavost. Kdyby se&nbsp;byl Konstantina Levina někdo zeptal, zda lid miluje, vůbec by&nbsp;nevěděl, co&nbsp;na&nbsp;to&nbsp;odpovědět. Měl a&nbsp;neměl rád lid stejně, jako lidi vůbec. Jako dobrý člověk měl ovšem lidi spíš rád než naopak, a&nbsp;proto miloval i&nbsp;lid. Ale milovat či&nbsp;nemilovat lid jako cosi zvláštního nemohl, protože mezi lidem žil, všechny jeho zájmy byly spjaty s&nbsp;lidem, a&nbsp;nejen to, i&nbsp;sebe sama považoval za&nbsp;jednoho z&nbsp;lidu, neviděl v&nbsp;sobě ani v&nbsp;lidu žádné zvláštní přednosti ani chyby a&nbsp;nemohl se&nbsp;považovat za&nbsp;něco jiného.</span></p>
        <p class="chunk" data-nb-ref-number="3" data-nb-words="171" data-nb-chars="992"><span class="idea" data-nb-ref-number="3" id="idea3" data-nb-words="171" data-nb-chars="992">Kromě toho sice žil dlouho v&nbsp;nejužším styku s&nbsp;rolníky jako hospodář, prostředník a&nbsp;především jako rádce (rolníci mu&nbsp;důvěřovali a&nbsp;chodili k&nbsp;němu z&nbsp;širého okolí o&nbsp;radu), ale neměl na&nbsp;lid žádný určitý názor a&nbsp;na otázku, zda lid zná, by&nbsp;mohl odpovědět stejně těžko jako na&nbsp;otázku, zda lid miluje. Říci, že&nbsp;zná lid, by&nbsp;pro něho bylo totéž jako říci, že&nbsp;zná lidi. Neustále pozoroval a&nbsp;poznával lidi všeho druhu, mezi nimi i&nbsp;rolníky, jež považoval za&nbsp;lidi dobré a&nbsp;zajímavé, a&nbsp;přitom v&nbsp;nich ustavičně nacházel nové rysy, opravoval si&nbsp;o&nbsp;nich dřívější názory a&nbsp;tvořil si&nbsp;nové. Sergej Ivanovič naopak. Stejně jako miloval a&nbsp;chválil venkovský život jakožto protiklad k&nbsp;životu, který nemiloval, stejně měl rád i&nbsp;lid jako protiklad třídy, kterou nemiloval, a&nbsp;zrovna tak znal lid jako cosi protichůdného lidem vůbec. Jeho metodická mysl si&nbsp;vytvořila přesné, určité pojetí života lidu, zčásti odvozené ze&nbsp;života lidu přímo, ale převážně z&nbsp;antiteze. Nikdy svůj názor na&nbsp;lid a&nbsp;svůj kladný poměr k&nbsp;němu neměnil.</span></p>
        <p class="chunk" data-nb-ref-number="4" data-nb-words="45" data-nb-chars="294"><span class="idea" data-nb-ref-number="4" id="idea4" data-nb-words="45" data-nb-chars="294">Kdykoli se&nbsp;bratři rozcházeli v&nbsp;názorech na&nbsp;lid, překonával Sergej Ivanovič bratra právě tím, že&nbsp;měl určité představy o&nbsp;lidu, o&nbsp;jeho povaze, vlastnostech i&nbsp;zálibách. Ale Konstantin Levin žádnou určitou, neměnnou představu neměl, takže byl v&nbsp;těchto sporech pokaždé usvědčen, že&nbsp;odporuje sám sobě.</span></p>
        <p class="chunk" data-nb-ref-number="5" data-nb-words="51" data-nb-chars="299"><span class="idea" data-nb-ref-number="5" id="idea5" data-nb-words="51" data-nb-chars="299">Koznyšov viděl v&nbsp;mladším bratrovi dobrého chlapa, který má&nbsp;srdce na&nbsp;pravém místě a&nbsp;je sice dost bystrý, ale podléhá chvilkovým dojmům, a&nbsp;proto je&nbsp;pln rozporů. Někdy mu&nbsp;s&nbsp;blahovůlí staršího bratra objasňoval význam věcí, ale neměl požitek z&nbsp;toho, když se&nbsp;s&nbsp;ním přel, protože ho&nbsp;porážel příliš snadno.</span></p>
        <p class="chunk" data-nb-ref-number="6" data-nb-words="147" data-nb-chars="939"><span class="idea" data-nb-ref-number="6" id="idea6" data-nb-words="147" data-nb-chars="939">Konstantin Levin se&nbsp;na&nbsp;bratra díval jako na&nbsp;člověka velice moudrého a&nbsp;vzdělaného, ušlechtilého v&nbsp;nejlepším slova smyslu a&nbsp;schopného pracovat pro obecné blaho. Ale čím byl starší a&nbsp;čím blíž bratra poznával, tím častěji mu&nbsp;vskrytu přicházelo na&nbsp;mysl, že&nbsp;schopnost pracovat pro obecné blaho, schopnost, kterou sám naprosto postrádal, snad ani není předností, ale naopak určitým nedostatkem&nbsp;– nikoli nedostatkem dobrých, poctivých, ušlechtilých tužeb a&nbsp;zálib, ale nedostatkem životní síly, nedostatkem upřímného nadšení, oněch snah, které člověka mají k&nbsp;tomu, aby si&nbsp;ze&nbsp;všech nesčetných životních drah, jež se&nbsp;mu&nbsp;naskýtají, zvolil jedinou a&nbsp;přál si&nbsp;jen toto jediné. Čím více poznával bratra, tím víc pozoroval, že&nbsp;Sergej Ivanovič i&nbsp;mnozí jiní činitelé pracující pro obecné blaho nedospěli k&nbsp;svému zaujetí pro obecné blaho z&nbsp;upřímného, od&nbsp;srdce jdoucího nadšení, nýbrž rozumově usoudili, že&nbsp;je&nbsp;dobré se&nbsp;tomu věnovat, a&nbsp;jen proto se&nbsp;tomu věnují.</span></p>
        <p class="chunk" data-nb-ref-number="7" data-nb-words="31" data-nb-chars="197"><span class="idea" data-nb-ref-number="7" id="idea7" data-nb-words="31" data-nb-chars="197">V&nbsp;té domněnce utvrdil Levina i&nbsp;další postřeh. Pozoroval, že&nbsp;otázky obecného blaha či&nbsp;nesmrtelnosti duše neleží bratrovi na&nbsp;srdci o&nbsp;nic více než šachová partie anebo důmyslné zařízení nového stroje.</span></p>
        <p class="chunk" data-nb-ref-number="8" data-nb-words="104" data-nb-chars="647"><span class="idea" data-nb-ref-number="8" id="idea8" data-nb-words="104" data-nb-chars="647">Kromě toho se&nbsp;Konstantin Levin cítil na&nbsp;venkově s&nbsp;bratrem nesvůj proto, že&nbsp;na&nbsp;venkově, zvlášť v&nbsp;létě, byl ustavičně zaneprázdněn v&nbsp;hospodářství a&nbsp;celý dlouhý den mu&nbsp;nestačil, aby mohl všecko zastat, kdežto Sergej Ivanovič odpočíval. Ale i&nbsp;když teď odpočíval, totiž nepracoval na&nbsp;svém spise, byl tak zvyklý na&nbsp;duševní činnost, že&nbsp;rád vyjadřoval elegantní hutnou formou myšlenky, které se&nbsp;mu&nbsp;rodily v&nbsp;hlavě, a&nbsp;chtěl mít posluchače. Nejčastějším posluchačem byl ovšem bratr. A&nbsp;proto ho&nbsp;Konstantin nerad nechával o&nbsp;samotě, třebaže jejich vzájemný vztah byl kamarádsky prostý. Sergej Ivanovič si&nbsp;rád lehal na&nbsp;slunce do&nbsp;trávy, pražil se&nbsp;a&nbsp;líně klábosil.</span></p>
        <p class="chunk" data-nb-ref-number="9" data-nb-words="22" data-nb-chars="127"><span class="idea" data-nb-ref-number="9" id="idea9" data-nb-words="22" data-nb-chars="127">„Ani bys nevěřil,“ říkal bratrovi, „jaká je&nbsp;to&nbsp;pro mne rozkoš, takhle se&nbsp;válet. V&nbsp;hlavě mám jako vymeteno, ani jednu myšlenku.“</span></p>
        <p class="chunk" data-nb-ref-number="10" data-nb-words="51" data-nb-chars="301"><span class="idea" data-nb-ref-number="10" id="idea10" data-nb-words="51" data-nb-chars="301">Ale Konstantina Levina nebavilo sedět a&nbsp;poslouchat ho, zvlášť proto, že&nbsp;věděl, že&nbsp;bez něho vyvážejí mrvu na&nbsp;nerozbrázděné pole a&nbsp;naházejí ji&nbsp;všelijak, když nedohlédne; ani krojidla u&nbsp;pluhů nezašroubují, ale sundají je&nbsp;a&nbsp;pak řeknou, že&nbsp;pluhy jsou vynález k&nbsp;ničemu, že&nbsp;staré dobré rádlo, to&nbsp;je&nbsp;jiná atd.</span></p>
        <p class="chunk" data-nb-ref-number="11" data-nb-words="12" data-nb-chars="64"><span class="idea" data-nb-ref-number="11" id="idea11" data-nb-words="12" data-nb-chars="64">„Ale přestaň už&nbsp;se&nbsp;honit v&nbsp;tom vedru,“ říkal mu&nbsp;Sergej Ivanovič.</span></p>
        <p class="chunk" data-nb-ref-number="12" data-nb-words="13" data-nb-chars="72"><span class="idea" data-nb-ref-number="12" id="idea12" data-nb-words="13" data-nb-chars="72">„Ne, jenom si&nbsp;musím odskočit do&nbsp;kanceláře,“ řekl Levin a&nbsp;prchal na&nbsp;pole.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_079.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>