<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXXIV">
    <meta name="apple-mobile-web-app-capable" content="yes">
    <title>XXXIV • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_039.html">
    <link rel="next" href="./anna_karenina_041.html">
    <meta name="nb-order" content="39">
    <link rel="self" href="anna_karenina_040.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1155" data-nb-chars="6991" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_039.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XXXIV</span></h1>
        <p class="chunk" data-nb-ref-number="2" data-nb-words="16" data-nb-chars="112"><span class="idea" data-nb-ref-number="2" id="idea2" data-nb-words="16" data-nb-chars="112">Při odjezdu z&nbsp;Petrohradu nechal Vronskij svůj velký byt na&nbsp;Námořní příteli a&nbsp;nejmilejšímu kamarádovi Petrickému.</span></p>
        <p class="chunk" data-nb-ref-number="3" data-nb-words="130" data-nb-chars="840"><span class="idea" data-nb-ref-number="3" id="idea3" data-nb-words="130" data-nb-chars="840">Petrickij byl mladý poručík, nijak zvlášť urozený ani bohatý, naopak po&nbsp;uši zadlužený; vždy k&nbsp;večeru byl opilý, pro různé komické i&nbsp;nepěkné historky se&nbsp;často ocital na&nbsp;strážnici, ale kolegové i&nbsp;velitelé ho&nbsp;měli rádi. Když Vronskij přijížděl kolem dvanácté hodiny z&nbsp;nádraží k&nbsp;svému bytu, spatřil u&nbsp;vchodu známý drožkářský kočár. Zazvonil a&nbsp;uslyšel za&nbsp;dveřmi mužský smích, ženské žvatlání a&nbsp;volání Petrického: „Jestli je&nbsp;to&nbsp;nějaký lotras, nepouštěj ho!“ Vronskij se&nbsp;nedal ohlásit a&nbsp;potichoučku vešel do&nbsp;prvního pokoje. Baronka Chilletonová, přítelkyně Petrického, tu&nbsp;oslňovala fialovým atlasem šatů i&nbsp;růžovou tvářičkou a&nbsp;plavými vlasy a&nbsp;naplňovala celý pokoj svým pařížským švitořením jako kanárek. Seděla u&nbsp;kulatého stolu a&nbsp;vařila kávu. Petrickij v&nbsp;plášti a&nbsp;kapitán jízdy Kamerovskij v&nbsp;uniformě (asi přišli rovnou ze&nbsp;služby) seděli vedle ní.</span></p>
        <p class="chunk" data-nb-ref-number="4" data-nb-words="40" data-nb-chars="249"><span class="idea" data-nb-ref-number="4" id="idea4" data-nb-words="40" data-nb-chars="249">„Bravo! Vronskij!“ zvolal Petrickij a&nbsp;vyskočil, až&nbsp;židle zarachotila. „Domácí pán se&nbsp;vrátil! Baronko, jednu kávu pro něho z&nbsp;nové konvice. To&nbsp;je&nbsp;překvapení. Doufám, že&nbsp;jsi spokojen s&nbsp;ozdobou svého pokoje,“ dodal a&nbsp;ukázal na&nbsp;baronku. „Znáte se&nbsp;přece?“</span></p>
        <p class="chunk" data-nb-ref-number="5" data-nb-words="17" data-nb-chars="107"><span class="idea" data-nb-ref-number="5" id="idea5" data-nb-words="17" data-nb-chars="107">„Jakpak ne!“ řekl Vronskij s&nbsp;veselým úsměvem a&nbsp;stiskl baronce malou ručku. „Jakpak ne! Jsme staří přátelé!“</span></p>
        <p class="chunk" data-nb-ref-number="6" data-nb-words="15" data-nb-chars="95"><span class="idea" data-nb-ref-number="6" id="idea6" data-nb-words="15" data-nb-chars="95">„Vy jste zrovna po&nbsp;cestě,“ řekla baronka, „tak já&nbsp;poběžím. Hned zmizím, jestli nějak překážím.“</span></p>
        <p class="chunk" data-nb-ref-number="7" data-nb-words="19" data-nb-chars="130"><span class="idea" data-nb-ref-number="7" id="idea7" data-nb-words="19" data-nb-chars="130">„Jste doma tam, kde zrovna jste, paní baronko,“ řekl Vronskij. „Buď zdráv, Kamerovskij,“ dodal a&nbsp;chladně stiskl Kamerovskému ruku.</span></p>
        <p class="chunk" data-nb-ref-number="8" data-nb-words="12" data-nb-chars="87"><span class="idea" data-nb-ref-number="8" id="idea8" data-nb-words="12" data-nb-chars="87">„Vidíte, vy&nbsp;nikdy neumíte říkat takové roztomilosti,“ obrátila se&nbsp;baronka k&nbsp;Petrickému.</span></p>
        <p class="chunk" data-nb-ref-number="9" data-nb-words="10" data-nb-chars="53"><span class="idea" data-nb-ref-number="9" id="idea9" data-nb-words="10" data-nb-chars="53">„Ne, jak to? Po&nbsp;obědě bych vám řekl zrovínka takové.“</span></p>
        <p class="chunk" data-nb-ref-number="10" data-nb-words="50" data-nb-chars="309"><span class="idea" data-nb-ref-number="10" id="idea10" data-nb-words="50" data-nb-chars="309">„Po obědě, to&nbsp;by&nbsp;dovedl každý! No, tak vám dám kávu, jděte se&nbsp;umýt a&nbsp;upravit,“ řekla baronka, opět usedla a&nbsp;starostlivě otáčela šroubkem u&nbsp;nového vařiče. „Pierre, podejte mi&nbsp;kávu,“ obrátila se&nbsp;k&nbsp;Petrickému, kterému říkala Pierre podle jeho příjmení, nijak se&nbsp;netajíc jejich poměrem. „Ještě tam trochu přidám.“</span></p>
        <p class="chunk" data-nb-ref-number="11" data-nb-words="2" data-nb-chars="13"><span class="idea" data-nb-ref-number="11" id="idea11" data-nb-words="2" data-nb-chars="13">„Zkazíte to.“</span></p>
        <p class="chunk" data-nb-ref-number="12" data-nb-words="25" data-nb-chars="141"><span class="idea" data-nb-ref-number="12" id="idea12" data-nb-words="25" data-nb-chars="141">„Ba ne, nezkazím! No, a&nbsp;co vaše žena?“ náhle vyrušila baronka Vronského z&nbsp;rozmluvy s&nbsp;kolegou. „My jsme vás tu&nbsp;oženili. Přivezl jste si&nbsp;ženu?“</span></p>
        <p class="chunk" data-nb-ref-number="13" data-nb-words="12" data-nb-chars="69"><span class="idea" data-nb-ref-number="13" id="idea13" data-nb-words="12" data-nb-chars="69">„Nikoli, paní baronko. Narodil jsem se&nbsp;jako cikán a&nbsp;jako cikán umřu.“</span></p>
        <p class="chunk" data-nb-ref-number="14" data-nb-words="7" data-nb-chars="36"><span class="idea" data-nb-ref-number="14" id="idea14" data-nb-words="7" data-nb-chars="36">„Tím líp, tím líp. Podejte mi&nbsp;ruku.“</span></p>
        <p class="chunk" data-nb-ref-number="15" data-nb-words="21" data-nb-chars="124"><span class="idea" data-nb-ref-number="15" id="idea15" data-nb-words="21" data-nb-chars="124">A&nbsp;baronka už&nbsp;Vronského nepustila, líčila mu&nbsp;své nejnovější životní plány, proplétajíc svou řeč vtipy, a&nbsp;ptala se&nbsp;ho&nbsp;na&nbsp;radu.</span></p>
        <p class="chunk" data-nb-ref-number="16" data-nb-words="61" data-nb-chars="341"><span class="idea" data-nb-ref-number="16" id="idea16" data-nb-words="61" data-nb-chars="341">„On mi&nbsp;pořád nechce povolit rozvod! Ale co&nbsp;mám dělat? (<em>On</em> byl její muž.) Chci to&nbsp;teď dát k&nbsp;soudu. Co&nbsp;byste mi&nbsp;radil? Kamerovskij, hlídejte přece tu&nbsp;kávu, už&nbsp;utekla. Vidíte, že&nbsp;nemám čas! Chci to&nbsp;dát k&nbsp;soudu, protože potřebuju svůj majetek. Považte tu&nbsp;hloupost, prý jsem mu&nbsp;nevěrná,“ řekla opovržlivě, „a proto by&nbsp;si&nbsp;chtěl nechat můj statek.“</span></p>
        <p class="chunk" data-nb-ref-number="17" data-nb-words="131" data-nb-chars="804"><span class="idea" data-nb-ref-number="17" id="idea17" data-nb-words="131" data-nb-chars="804">Vronskij s&nbsp;potěšením naslouchal švitoření hezounké ženy, přitakával jí, udílel zpola žertovné rady a&nbsp;vůbec ihned vpadl do&nbsp;tónu, jakým byl zvyklý hovořit s&nbsp;takovými ženami. V&nbsp;jeho petrohradském světě se&nbsp;všichni dělili na&nbsp;dvě zcela odlišné odrůdy. První, nižší odrůda: banální, hloupí a&nbsp;především směšní lidé, kteří věří, že&nbsp;jeden muž má&nbsp;žít s&nbsp;jednou ženou, s&nbsp;kterou je&nbsp;oddán, že&nbsp;děvče musí být panna, žena cudná, muž zmužilý, zdrženlivý a&nbsp;pevný, že&nbsp;máme vychovávat děti, vydělávat si&nbsp;na&nbsp;chleba, platit dluhy a&nbsp;podobné hlouposti. Byla to&nbsp;odrůda lidí staromódních a&nbsp;směšných. Ale ještě tu&nbsp;byla jiná odrůda, odrůda pravých lidí, ke&nbsp;které náleželi oni všichni a&nbsp;v&nbsp;které člověk musí především být elegantní, hezký, velkomyslný, odvážný, veselý, má&nbsp;se&nbsp;oddávat každé vášni bez uzardění a&nbsp;všemu ostatnímu se&nbsp;smát.</span></p>
        <p class="chunk" data-nb-ref-number="18" data-nb-words="36" data-nb-chars="207"><span class="idea" data-nb-ref-number="18" id="idea18" data-nb-words="36" data-nb-chars="207">Vronskij byl nesvůj jen první okamžik, ještě pod dojmy z&nbsp;docela jiného světa, které si&nbsp;odnesl z&nbsp;Moskvy; ale vzápětí jako by&nbsp;si&nbsp;byl obul staré trepky, vžil se&nbsp;do&nbsp;svého dřívějšího veselého a&nbsp;příjemného života.</span></p>
        <p class="chunk" data-nb-ref-number="19" data-nb-words="30" data-nb-chars="175"><span class="idea" data-nb-ref-number="19" id="idea19" data-nb-words="30" data-nb-chars="175">Káva se&nbsp;nakonec neuvařila, jenom všecky pošplíchala, utekla a&nbsp;vykonala právě to, co&nbsp;bylo třeba, to&nbsp;jest zavdala podnět k&nbsp;rámusu a&nbsp;smíchu a&nbsp;polila drahý koberec i&nbsp;šaty baronce.</span></p>
        <p class="chunk" data-nb-ref-number="20" data-nb-words="25" data-nb-chars="144"><span class="idea" data-nb-ref-number="20" id="idea20" data-nb-words="25" data-nb-chars="144">„Tak, a&nbsp;teď sbohem, nebo se&nbsp;nikdy neumyjete a&nbsp;já budu mít na&nbsp;svědomí největší zločin slušného člověka, nečistotnost. Tedy mi&nbsp;radíte nůž na&nbsp;krk?“</span></p>
        <p class="chunk" data-nb-ref-number="21" data-nb-words="21" data-nb-chars="123"><span class="idea" data-nb-ref-number="21" id="idea21" data-nb-words="21" data-nb-chars="123">„Docela určitě, a&nbsp;to tak, aby měl vaši ručku co&nbsp;nejblíž rtů. Políbí vám ručku a&nbsp;všechno šťastně dopadne,“ odvětil Vronskij.</span></p>
        <p class="chunk" data-nb-ref-number="22" data-nb-words="9" data-nb-chars="62"><span class="idea" data-nb-ref-number="22" id="idea22" data-nb-words="9" data-nb-chars="62">„Tedy dnes ve&nbsp;Francouzském!“ Šaty zašustily a&nbsp;baronka zmizela.</span></p>
        <p class="chunk" data-nb-ref-number="23" data-nb-words="175" data-nb-chars="1074"><span class="idea" data-nb-ref-number="23" id="idea23" data-nb-words="175" data-nb-chars="1074">Kamerovskij se&nbsp;také zvedal a&nbsp;Vronskij ani nečekal na&nbsp;jeho odchod, podal mu&nbsp;ruku a&nbsp;šel do&nbsp;koupelny. Zatímco se&nbsp;myl, vylíčil mu&nbsp;Petrickij stručně své poměry, jak se&nbsp;změnily po&nbsp;Vronského odjezdu. Kapsu má&nbsp;prázdnou. Otec řekl, že&nbsp;mu&nbsp;nic nedá a&nbsp;dluhy za&nbsp;něho platit nebude. Krejčí ho&nbsp;chce dát zavřít a&nbsp;druhý taky vyhrožuje, že&nbsp;ho&nbsp;dá&nbsp;zavřít. Velitel pluku prohlásil, jestli nepřestanou ty&nbsp;skandály, že&nbsp;musí zažádat o&nbsp;propuštění. Baronky už&nbsp;má&nbsp;po&nbsp;krk, hlavně proto, že&nbsp;mu&nbsp;pořád vnucuje peníze. Ale vyhlédl si&nbsp;jinou, tu&nbsp;ukáže Vronskému, hotový zázrak, jedna báseň, v&nbsp;přísně orientálním stylu, „víš, à la&nbsp;otrokyně Rebeka“. S&nbsp;Berkoševem se&nbsp;včera taky chytli, chtěl poslat sekundanty, ale to&nbsp;se&nbsp;ví, nic z&nbsp;toho nebude. Celkem jde všecko výborně jedna radost. Petrickij kamaráda ani nenechal, aby se&nbsp;nějak hlouběji zamýšlel nad jeho situací, a&nbsp;začal mu&nbsp;vykládat všecky zajímavé novinky. Vronskij poslouchal vyprávění Petrického, tolik známé a&nbsp;v&nbsp;tolik známém prostředí svého bytu, který měl už&nbsp;tři roky, a&nbsp;zakoušel příjemný pocit návratu k&nbsp;obvyklému, bezstarostnému petrohradskému životu.</span></p>
        <p class="chunk" data-nb-ref-number="24" data-nb-words="40" data-nb-chars="234"><span class="idea" data-nb-ref-number="24" id="idea24" data-nb-words="40" data-nb-chars="234">„Není možná!“ zvolal a&nbsp;pustil šlapátko umyvadla, z&nbsp;kterého si&nbsp;poléval červený zdravý krk. „Není možná!“ zvolal při zprávě, že&nbsp;Lora si&nbsp;začala s&nbsp;Milejevem a&nbsp;nechala Fertinhofa. „A&nbsp;on je&nbsp;pořád tak hloupý a&nbsp;spokojený? No, a&nbsp;co Buzulukov?“</span></p>
        <p class="chunk" data-nb-ref-number="25" data-nb-words="43" data-nb-chars="260"><span class="idea" data-nb-ref-number="25" id="idea25" data-nb-words="43" data-nb-chars="260">„Ach Buzulukov! To&nbsp;ti&nbsp;byla historie, něco ohromného!“ křičel Petrickij. „Jeho vášní jsou přece plesy a&nbsp;nevynechá ani jeden dvorní ples. Vypravil se&nbsp;na&nbsp;velký ples v&nbsp;nové přilbě. Viděls ty&nbsp;nové přilby? Jsou moc pěkné, lehčí. Tak tam stojí… Ale poslouchej přece.“</span></p>
        <p class="chunk" data-nb-ref-number="26" data-nb-words="121" data-nb-chars="709"><span class="idea" data-nb-ref-number="26" id="idea26" data-nb-words="121" data-nb-chars="709">„Já poslouchám,“ ozval se&nbsp;Vronskij a&nbsp;třel se&nbsp;froté ručníkem. „Jde kolem velkokněžna s&nbsp;nějakým vyslancem a&nbsp;k&nbsp;jeho smůle přišla řeč na&nbsp;nové přilby. Velkokněžna chtěla vyslanci novou přilbu ukázat… Vidí, jak tam stojí náš milý hoch. (Petrickij znázornil, jak stál s&nbsp;přilbou.) Velkokněžna ho&nbsp;požádala, aby jí&nbsp;přilbu podal, ale on&nbsp;ne. Co&nbsp;to? Tak na&nbsp;něho všichni mrkají, kývají, mračí se, aby tu&nbsp;přilbu dal. Ne&nbsp;a&nbsp;ne. Stojí jako dřevo. Umíš si&nbsp;to&nbsp;představit… Až&nbsp;ten… jakpak se&nbsp;jmenuje… mu&nbsp;chtěl přilbu vzít… Ale kdepak! Tak mu&nbsp;ji&nbsp;vytrhl a&nbsp;podává ji&nbsp;velkokněžně. Tohle je&nbsp;nová přilba, povídá velkokněžna. Otočila přilbu a&nbsp;představ si, najednou bác! Hruška, bonbóny, dvě libry bonbónů! To&nbsp;tam milý hoch všecko pobral!“</span></p>
        <p class="chunk" data-nb-ref-number="27" data-nb-words="29" data-nb-chars="165"><span class="idea" data-nb-ref-number="27" id="idea27" data-nb-words="29" data-nb-chars="165">Vronskij se&nbsp;válel smíchy. A&nbsp;ještě dlouho potom, když už&nbsp;mluvili o&nbsp;něčem jiném, propukal ve&nbsp;svůj zdravý smích a&nbsp;cenil silné husté zuby, kdykoli si&nbsp;vzpomněl na&nbsp;přilbu.</span></p>
        <p class="chunk" data-nb-ref-number="28" data-nb-words="57" data-nb-chars="323"><span class="idea" data-nb-ref-number="28" id="idea28" data-nb-words="57" data-nb-chars="323">Když Vronskij vyslechl všecky noviny, s&nbsp;pomocí lokaje si&nbsp;oblékl uniformu a&nbsp;šel se&nbsp;hlásit. Ohlásil se&nbsp;a&nbsp;hodlal jít k&nbsp;bratrovi, k&nbsp;Betsy a&nbsp;vykonat několik návštěv, neboť chtěl začít chodit do&nbsp;společnosti, v&nbsp;které by&nbsp;se&nbsp;mohl setkávat s&nbsp;Kareninovou. Jako vždy v&nbsp;Petrohradě odjel z&nbsp;domova s&nbsp;úmyslem, že&nbsp;se&nbsp;nevrátí do&nbsp;pozdní noci.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_041.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>