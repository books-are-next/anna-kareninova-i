<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXX">
    <meta name="apple-mobile-web-app-capable" content="yes">
    <title>XXX • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_070.html">
    <link rel="next" href="./anna_karenina_072.html">
    <meta name="nb-order" content="70">
    <link rel="self" href="anna_karenina_071.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1000" data-nb-chars="6076" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_070.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XXX</span></h1>
        <p class="chunk" data-nb-ref-number="2" data-nb-words="56" data-nb-chars="376"><span class="idea" data-nb-ref-number="2" id="idea2" data-nb-words="56" data-nb-chars="376">Jako všude, kde se&nbsp;shromažďují lidé, tak i&nbsp;v&nbsp;malých německých lázních, kam přijeli Ščerbackých, došlo k&nbsp;jisté obvyklé krystalizaci společnosti, která stanovila každému jejímu členu určité, neměnné místo. Jako částice vody určitě a&nbsp;neměnné nabývá v&nbsp;chladnu známé formy sněžného krystalu, tak i&nbsp;každé nové osobnosti, která přijela do&nbsp;lázní, byla ihned vykázána příslušná pozice.</span></p>
        <p class="chunk" data-nb-ref-number="3" data-nb-words="28" data-nb-chars="176"><span class="idea" data-nb-ref-number="3" id="idea3" data-nb-words="28" data-nb-chars="176">Fürst Ščerbackij samt Gemahlin und Tochter<sup id="fnref:1"><a href="#fn:1" class="footnote-ref" role="doc-noteref">1</a></sup> jak podle bytu, kde se&nbsp;usídlili, tak pro své jméno i&nbsp;díky známým, které tu&nbsp;nalezli, ihned vykrystalovali na&nbsp;určité, náležité pozici.</span></p>
        <p class="chunk" data-nb-ref-number="4" data-nb-words="267" data-nb-chars="1649"><span class="idea" data-nb-ref-number="4" id="idea4" data-nb-words="267" data-nb-chars="1649">Letos byla v&nbsp;lázních pravá německá Fürstin, takže krystalizace společnosti probíhala ještě energičtěji. Paní kněžna si&nbsp;rozhodně přála představit princezně dceru a&nbsp;už příští den vykonala tento obřad. Kitty ve&nbsp;svých šatech z&nbsp;Paříže, <em>velice jednoduchých,</em> to&nbsp;jest velmi krásných letních šatech udělala ladné pukrlátko. Princezna řekla: „Doufám, že&nbsp;tyto hezké tvářičky budou zas brzo jako růže,“&nbsp;– a&nbsp;už se&nbsp;Ščerbackým pevně vyhranil určitý životní směr, z&nbsp;kterého se&nbsp;nedalo odbočit. Ščerbackých se&nbsp;seznámili i&nbsp;s&nbsp;rodinou anglické lady, s&nbsp;německou hraběnkou a&nbsp;s&nbsp;jejím synem, raněným v&nbsp;poslední válce, se&nbsp;švédským učencem i&nbsp;s&nbsp;M.&nbsp;Canutem a&nbsp;jeho sestrou. Ale hlavní společnost Ščerbackých se&nbsp;bezděčně utvořila z&nbsp;moskevské dámy Marie Jevgenijevny Rtiščevové s&nbsp;dcerou, která byla Kitty nepříjemná proto, že&nbsp;se&nbsp;stejně jako ona rozstonala láskou, a&nbsp;z&nbsp;moskevského plukovníka, kterého Kitty už&nbsp;od&nbsp;dětství vídala a&nbsp;pamatovala v&nbsp;uniformě s&nbsp;epoletami a&nbsp;který byl tady se&nbsp;svýma malýma očkama, s&nbsp;rozhaleným krkem a&nbsp;barevným nákrčníkem nemožně směšný a&nbsp;nudný, a&nbsp;člověk se&nbsp;ho&nbsp;nemohl zbavit. Když se&nbsp;všecko tak pevně ustálilo, začalo být Kitty velice smutno, tím spíš, že&nbsp;kníže odjel do&nbsp;Karlových Varů a&nbsp;Kitty zůstala sama s&nbsp;matkou. Lidé, které znala, ji&nbsp;nezajímali, neboť tušila, že&nbsp;tu&nbsp;nic nového nepozná. Jejím hlavním bytostným zájmem v&nbsp;lázních bylo teď pozorování a&nbsp;dohady o&nbsp;těch, koho neznala. Kitty při své povaze vždycky v&nbsp;lidech předpokládala to&nbsp;nejlepší, zejména v&nbsp;těch, které neznala. A&nbsp;když se&nbsp;teď dohadovala, kdo je&nbsp;kdo, jaké jsou jejich vzájemné vztahy a&nbsp;jací jsou to&nbsp;lidé, bájila si&nbsp;nejúžasnější a&nbsp;nejskvělejší povahy a&nbsp;utvrzovala se&nbsp;v&nbsp;tom při svém pozorování.</span></p>
        <p class="chunk" data-nb-ref-number="5" data-nb-words="168" data-nb-chars="1017"><span class="idea" data-nb-ref-number="5" id="idea5" data-nb-words="168" data-nb-chars="1017">Z&nbsp;těch osob ji&nbsp;zvlášť zajímala ruská dívka, která byla v&nbsp;lázních s&nbsp;churavou ruskou dámou, s&nbsp;madame Stahlovou, jak jí&nbsp;všichni říkali. Madame Stahlová náležela k&nbsp;vyšším kruhům, ale byla tak churavá, že&nbsp;nemohla chodit, a&nbsp;jen zřídka za&nbsp;hezkých dnů se&nbsp;objevovala na&nbsp;promenádě v&nbsp;pojízdném křesle. Ale paní kněžna vykládala, že&nbsp;madame Stahlová se&nbsp;nestýká s&nbsp;Rusy ani ne&nbsp;tak pro svou chorobu, jako pro svou pýchu. Ruská dívka ošetřovala madame Stahlovou a&nbsp;kromě toho, jak pozorovala Kitty, se&nbsp;spřátelila se&nbsp;všemi těžkými pacienty, kterých bylo v&nbsp;lázních mnoho, a&nbsp;s&nbsp;naprostou samozřejmostí o&nbsp;ně pečovala. Jak Kitty postřehla, nebyla ta&nbsp;ruská dívka příbuzná madame Stahlové a&nbsp;nebyla ani najatou pomocnicí. Madame Stahlová jí&nbsp;říkala Váreňko, kdežto ostatní jí&nbsp;říkali m-lle Váreňko. Nemluvě o&nbsp;tom, že&nbsp;Kitty se&nbsp;zájmem pozorovala dívčin vztah k&nbsp;paní Stahlové i&nbsp;k&nbsp;ostatním neznámým lidem, pociťovala&nbsp;– jak se&nbsp;stává často&nbsp;– k&nbsp;m-lle Váreňce nevysvětlitelnou sympatii a&nbsp;z&nbsp;pohledů, které spolu vyměnily, tušila, že&nbsp;ona se&nbsp;rovněž líbí jí.</span></p>
        <p class="chunk" data-nb-ref-number="6" data-nb-words="93" data-nb-chars="569"><span class="idea" data-nb-ref-number="6" id="idea6" data-nb-words="93" data-nb-chars="569">M-lle Váreňka ne&nbsp;že&nbsp;by&nbsp;zrovna nebyla mladá, ale byla jako bytost bez mládí. Mohli jste jí&nbsp;hádat stejně devatenáct jako třicet let. Kdybychom rozebrali její tahy, byla přes nezdravou barvu obličeje spíš hezká než ošklivá. I&nbsp;postavu by&nbsp;měla pěknou, nebýt přílišné hubenosti a&nbsp;nesouměrnosti hlavy při střední výšce; ale pro muže asi neměla přitažlivost. Byla jako krásný květ, sice ještě plný plátků, ale už&nbsp;odkvetlý a&nbsp;bez vůně. Kromě toho nemohla přitahovat muže i&nbsp;proto, že&nbsp;se&nbsp;jí&nbsp;nedostávalo, čeho Kitty měla hojnost&nbsp;– utajeného životního ohně a&nbsp;vědomí vlastního půvabu.</span></p>
        <p class="chunk" data-nb-ref-number="7" data-nb-words="99" data-nb-chars="586"><span class="idea" data-nb-ref-number="7" id="idea7" data-nb-words="99" data-nb-chars="586">Vždy se&nbsp;zdálo, že&nbsp;je&nbsp;zaměstnána něčím bezpochyby důležitým, a&nbsp;že proto se&nbsp;snad nemůže zajímat o&nbsp;nic jiného. Získala si&nbsp;Kitty zejména tím, že&nbsp;byla jejím opakem. Kitty tušila, že&nbsp;v&nbsp;ní, v&nbsp;jejím životním stylu najde vzor toho, co&nbsp;teď tak zoufale hledá: životních zájmů, kladů života mimo společenské vztahy děvčete k&nbsp;mužům, vztahy, které byly Kitty odporné a&nbsp;jevily se&nbsp;jí&nbsp;teď jako potupné vystavování zboží, čekajícího na&nbsp;kupce. Čím déle pozorovala svou neznámou družku, tím více nabývala jistoty, že&nbsp;dívka je&nbsp;opravdu tak dokonalá bytost, jak si&nbsp;ji&nbsp;představuje, a&nbsp;tím víc ji&nbsp;toužila poznat.</span></p>
        <p class="chunk" data-nb-ref-number="8" data-nb-words="51" data-nb-chars="288"><span class="idea" data-nb-ref-number="8" id="idea8" data-nb-words="51" data-nb-chars="288">Obě dívky se&nbsp;potkávaly několikrát za&nbsp;den a&nbsp;při každém setkání Kittiny oči pravily: „Kdo jste? Čím jste? Viďte, že&nbsp;jste ta&nbsp;rozkošná bytost, kterou ve&nbsp;vás vidím? Ale ne, abyste si&nbsp;proboha myslila,“ dodával její pohled, „že si&nbsp;dovoluji se&nbsp;vám vnucovat. Prostě vás ráda vidím a&nbsp;mám vás ráda.“</span></p>
        <p class="chunk" data-nb-ref-number="9" data-nb-words="62" data-nb-chars="366"><span class="idea" data-nb-ref-number="9" id="idea9" data-nb-words="62" data-nb-chars="366">„Mám vás taky ráda a&nbsp;jste moc milá. A&nbsp;měla bych vás ještě raději, kdybych měla pokdy,“ odpovídal pohled neznámého děvčete. A&nbsp;Kitty vskutku viděla, že&nbsp;Váreňka je&nbsp;neustále zaneprázdněna, buď odvádí z&nbsp;lázeňského domu děti z&nbsp;ruské rodiny, anebo nese pacientce pléd a&nbsp;balí ji&nbsp;do&nbsp;něho, snaží se&nbsp;rozptýlit mrzutého pacienta, nebo pro někoho vybírá a&nbsp;kupuje cukroví ke&nbsp;kávě.</span></p>
        <p class="chunk" data-nb-ref-number="10" data-nb-words="137" data-nb-chars="832"><span class="idea" data-nb-ref-number="10" id="idea10" data-nb-words="137" data-nb-chars="832">Záhy po&nbsp;příjezdu Ščerbackých se&nbsp;na&nbsp;ranní promenádě objevily ještě dvě osoby, jež vzbudily všeobecnou nevlídnou pozornost. Byl to&nbsp;velký přihrblý muž s&nbsp;obrovskýma rukama, ve&nbsp;starém svrchníku, který mu&nbsp;byl krátký, s&nbsp;černýma naivníma a&nbsp;přitom děsivýma očima, a&nbsp;roztomilá žena, trochu poďobaná od&nbsp;neštovic a&nbsp;velice chatrně a&nbsp;nevkusně oblečená. Jakmile Kitty zjistila, že&nbsp;to&nbsp;jsou Rusové, už&nbsp;si&nbsp;o&nbsp;nich spřádala ve&nbsp;fantazii krásný, dojemný román. Ale kněžna si&nbsp;zjistila v&nbsp;Kurliste<sup id="fnref:2"><a href="#fn:2" class="footnote-ref" role="doc-noteref">2</a></sup>, že&nbsp;je&nbsp;to&nbsp;Nikolaj Levin a&nbsp;Marie Nikolajevna, vysvětlila Kitty, jak špatný člověk je&nbsp;tento Levin, a&nbsp;všechny sny o&nbsp;těch dvou lidech se&nbsp;obrátily vniveč. Nešlo ani o&nbsp;to, co&nbsp;jí&nbsp;řekla matka, jako o&nbsp;to, že&nbsp;Nikolaj je&nbsp;Konstantinův bratr, a&nbsp;milá dvojice se&nbsp;Kitty najednou nanejvýš zprotivila. Tento Levin v&nbsp;ní teď budil svým zvykem škubat hlavou nepřekonatelný odpor.</span></p>
        <p class="chunk" data-nb-ref-number="11" data-nb-words="25" data-nb-chars="136"><span class="idea" data-nb-ref-number="11" id="idea11" data-nb-words="25" data-nb-chars="136">Zdálo se&nbsp;jí, že&nbsp;se&nbsp;mu&nbsp;ve&nbsp;velkých strašlivých očích, které ji&nbsp;vytrvale sledovaly, zračí nenávist a&nbsp;posměch, a&nbsp;vyhýbala se&nbsp;mu&nbsp;na&nbsp;sto honů.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="12" data-nb-words="8" data-nb-chars="44"><span class="idea" data-nb-ref-number="12" id="idea12" data-nb-words="8" data-nb-chars="44"><p>Kníže Ščerbackij s&nbsp;chotí a&nbsp;dcerou. <em>(něm.)</em> <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="13" data-nb-words="5" data-nb-chars="34"><span class="idea" data-nb-ref-number="13" id="idea13" data-nb-words="5" data-nb-chars="34"><p>Seznam lázeňských hostí. <em>(něm.)</em> <a href="#fnref:2" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_072.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>