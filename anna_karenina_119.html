<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IX">
    <meta name="apple-mobile-web-app-capable" content="yes">
    <title>IX • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_118.html">
    <link rel="next" href="./anna_karenina_120.html">
    <meta name="nb-order" content="118">
    <link rel="self" href="anna_karenina_119.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="1754" data-nb-chars="10670" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_118.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">IX</span></h1>
        <p class="chunk" data-nb-ref-number="2" data-nb-words="130" data-nb-chars="799"><span class="idea" data-nb-ref-number="2" id="idea2" data-nb-words="130" data-nb-chars="799">Táhlo už&nbsp;na&nbsp;šestou a&nbsp;někteří hosté už&nbsp;mezitím přijeli, když přijel i&nbsp;sám hostitel. Vstoupil společně se&nbsp;Sergejem Ivanovičem Koznyšovem a&nbsp;Pescovem, kteří se&nbsp;srazili u&nbsp;vchodu. Byli to&nbsp;hlavní představitelé moskevské inteligence, jak jim říkal Oblonskij. Oba se&nbsp;těšili vážnosti jak pro své povahové vlastnosti, tak pro svůj intelekt. Měli se&nbsp;navzájem v&nbsp;úctě, ale téměř vždycky měli mezi sebou obrovské, beznadějné rozpory&nbsp;– nikoli proto, že&nbsp;by&nbsp;se&nbsp;byli hlásili k&nbsp;opačným směrům, ale právě proto, že&nbsp;náleželi k&nbsp;témuž táboru (nepřátelé je&nbsp;zaměňovali), jenže v&nbsp;tomto táboře byl každý z&nbsp;nich jiného typu. A&nbsp;jelikož se&nbsp;nic nedá tak těžko uvést v&nbsp;soulad jako různost názorů v&nbsp;poloabstraktech, nikdy se&nbsp;názorově neshodli, ale už&nbsp;si&nbsp;dávno zvykli jenom se&nbsp;beze zloby navzájem posmívat svým nenapravitelným omylům.</span></p>
        <p class="chunk" data-nb-ref-number="3" data-nb-words="27" data-nb-chars="175"><span class="idea" data-nb-ref-number="3" id="idea3" data-nb-words="27" data-nb-chars="175">Vcházeli do&nbsp;dveří a&nbsp;bavili se&nbsp;o&nbsp;počasí, když je&nbsp;Oblonskij dohonil. V&nbsp;salóně už&nbsp;seděl kníže Alexandr Dmitrijevič, tchán Oblonského, mladý Ščerbackij, Turovcyn, Kitty a&nbsp;Karenin.</span></p>
        <p class="chunk" data-nb-ref-number="4" data-nb-words="225" data-nb-chars="1416"><span class="idea" data-nb-ref-number="4" id="idea4" data-nb-words="225" data-nb-chars="1416">Stěpan Arkaďjič rázem poznal, že&nbsp;to&nbsp;v&nbsp;salóně bez něho nějak neklape. Darja Alexandrovna ve&nbsp;svátečních, hedvábných šedivých šatech, zřejmě ustaraná, že&nbsp;děti mají obědvat v&nbsp;dětském pokoji samy, i&nbsp;proto, že&nbsp;manžel dosud nepřišel, nedokázala bez něho jaksepatří promíchat celou tu&nbsp;společnost. Všichni seděli jak selské nevěsty (jak říkával starý kníže), patrně nechápali, kde se&nbsp;tu&nbsp;vzali, a&nbsp;ždímali ze&nbsp;sebe slova, jen aby nemlčeli. Dobrák Turovcyn byl v&nbsp;tomto prostředí patrně nesvůj a&nbsp;úsměv tlustých rtů, kterým přivítal Stěpana Arka­ďjiče, výmluvně pravil: „No chlapče, tys mě&nbsp;ale usadil mezi moudré hlavy! Takhle se&nbsp;napít nebo jít do&nbsp;Château des fleurs, to&nbsp;je&nbsp;pro mne.“ Starý kníže seděl mlčky, pokukoval blýskavýma očkama ze&nbsp;strany na&nbsp;Karenina a&nbsp;Stěpan Arkaďjič pochopil, že&nbsp;už&nbsp;si&nbsp;vymyslil nějaký vtip a&nbsp;přišije jej tomu státnickému duchu, na&nbsp;něhož se&nbsp;mají hosté chytit jako na&nbsp;návnadu. Kitty se&nbsp;dívala na&nbsp;dveře a&nbsp;sbírala všechny síly, aby se&nbsp;nezačervenala, až&nbsp;přijde Konstantin Levin. Mladý Ščerbackij, který nebyl představen Kareninovi, hleděl dát najevo, že&nbsp;mu&nbsp;to&nbsp;nijak nevadí. Karenin si&nbsp;podle petrohradského obyčeje vzal k&nbsp;obědu v&nbsp;dámské společnosti frak a&nbsp;bílý nákrčník. Stěpan Arkaďjič mu&nbsp;viděl na&nbsp;očích, že&nbsp;přijel jen proto, aby dodržel slovo, a&nbsp;že svou přítomností v&nbsp;této společnosti koná těžkou povinnost. On&nbsp;vlastně vytvořil mrazivé ovzduší, v&nbsp;kterém až&nbsp;do&nbsp;příchodu Stěpana Arkaďjiče ztuhli všichni hosté.</span></p>
        <p class="chunk" data-nb-ref-number="5" data-nb-words="142" data-nb-chars="854"><span class="idea" data-nb-ref-number="5" id="idea5" data-nb-words="142" data-nb-chars="854">Oblonskij vstoupil do&nbsp;salónu, omluvil se, že&nbsp;ho&nbsp;zdržel kníže, který mu&nbsp;vždycky dělal obětního beránka, kdykoli se&nbsp;opozdil nebo vůbec nepřišel, ve&nbsp;chvilce všechny seznámil, dal dohromady Alexeje Alexandroviče se&nbsp;Sergejem Koznyšovem a&nbsp;nadhodil jim téma poruštění Polska, kterého se&nbsp;hned chytili spolu s&nbsp;Pescovem. Turovcyna poplácal po&nbsp;rameni, pošeptal mu&nbsp;cosi žertovného a&nbsp;usadil ho&nbsp;k&nbsp;manželce a&nbsp;ke knížeti. Pak řekl Kitty, že&nbsp;jí&nbsp;to&nbsp;dnes moc sluší, a&nbsp;seznámil Ščerbackého s&nbsp;Kareninem. Ve&nbsp;chvilce promísil to&nbsp;společenské těsto tak, že&nbsp;to&nbsp;byl salón k&nbsp;pohledání a&nbsp;hlasy se&nbsp;živě rozezněly. Chyběl už&nbsp;jen Konstantin Levin. Ale bylo to&nbsp;aspoň k&nbsp;něčemu dobré, protože v&nbsp;jídelně Stěpan Arkaďjič k&nbsp;svému zděšení zjistil, že&nbsp;portské a&nbsp;sherry není od&nbsp;Levera, ale od&nbsp;Despreta, nařídil tedy, aby byl co&nbsp;nejrychleji poslán kočí k&nbsp;Leverovi, a&nbsp;pak se&nbsp;ubíral zpět do&nbsp;salónu.</span></p>
        <p class="chunk" data-nb-ref-number="6" data-nb-words="5" data-nb-chars="36"><span class="idea" data-nb-ref-number="6" id="idea6" data-nb-words="5" data-nb-chars="36">V&nbsp;jídelně potkal Konstantina Levina.</span></p>
        <p class="chunk" data-nb-ref-number="7" data-nb-words="2" data-nb-chars="14"><span class="idea" data-nb-ref-number="7" id="idea7" data-nb-words="2" data-nb-chars="14">„Nejdu pozdě?“</span></p>
        <p class="chunk" data-nb-ref-number="8" data-nb-words="13" data-nb-chars="70"><span class="idea" data-nb-ref-number="8" id="idea8" data-nb-words="13" data-nb-chars="70">„Jako bys někdy chodil včas!“ řekl Stěpan Arkaďjič a&nbsp;vzal ho&nbsp;pod paží.</span></p>
        <p class="chunk" data-nb-ref-number="9" data-nb-words="20" data-nb-chars="120"><span class="idea" data-nb-ref-number="9" id="idea9" data-nb-words="20" data-nb-chars="120">„Máš tam hodně lidí? Kdo tam všecko je?“ vyzvídal Levin, oklepávaje si&nbsp;rukavicí sníh z&nbsp;čepice, a&nbsp;bezděčně se&nbsp;začervenal.</span></p>
        <p class="chunk" data-nb-ref-number="10" data-nb-words="12" data-nb-chars="65"><span class="idea" data-nb-ref-number="10" id="idea10" data-nb-words="12" data-nb-chars="65">„Jenom naši lidé. Je&nbsp;tu&nbsp;Kitty. Pojď už, seznámím tě&nbsp;s&nbsp;Kareninem.“</span></p>
        <p class="chunk" data-nb-ref-number="11" data-nb-words="102" data-nb-chars="586"><span class="idea" data-nb-ref-number="11" id="idea11" data-nb-words="102" data-nb-chars="586">Oblonskij přes svou liberálnost věděl, že&nbsp;známost s&nbsp;Kareninem dělá každému dobře, a&nbsp;proto jím uctíval nejlepší přátele. Ale v&nbsp;té chvíli nebyl Konstantin Levin schopen plně vychutnat požitek z&nbsp;takové známosti. Neviděl Kitty od&nbsp;památného večera, na&nbsp;kterém se&nbsp;setkal s&nbsp;Vronským, nepočítáme-li onu chvilku, kdy ji&nbsp;zahlédl na&nbsp;silnici. V&nbsp;hloubi duše věděl, že&nbsp;dnes se&nbsp;tu&nbsp;s&nbsp;ní setká. Ale aby si&nbsp;uchoval myšlenkovou volnost, horlivě se&nbsp;ujišťoval, že&nbsp;to&nbsp;neví. A&nbsp;když teď slyšel, že&nbsp;je&nbsp;zde, zmocnila se&nbsp;ho&nbsp;náhle taková radost a&nbsp;zároveň takový strach, až&nbsp;se&nbsp;mu&nbsp;tajil dech a&nbsp;slova mu&nbsp;vázla v&nbsp;hrdle.</span></p>
        <p class="chunk" data-nb-ref-number="12" data-nb-words="26" data-nb-chars="153"><span class="idea" data-nb-ref-number="12" id="idea12" data-nb-words="26" data-nb-chars="153">Jaká asi bude? Taková, jako byla dřív, anebo taková, jako byla v&nbsp;kočáře? Co&nbsp;když Darja Alexandrovna říkala pravdu? Proč by&nbsp;to&nbsp;vlastně nemohla být pravda?</span></p>
        <p class="chunk" data-nb-ref-number="13" data-nb-words="20" data-nb-chars="121"><span class="idea" data-nb-ref-number="13" id="idea13" data-nb-words="20" data-nb-chars="121">„Ó&nbsp;prosím, seznam mě&nbsp;s&nbsp;Kareninem,“ vypravil ze&nbsp;sebe namáhavě, pln zoufalého odhodlání vkročil do&nbsp;salónu, a&nbsp;tu ji&nbsp;spatřil.</span></p>
        <p class="chunk" data-nb-ref-number="14" data-nb-words="14" data-nb-chars="85"><span class="idea" data-nb-ref-number="14" id="idea14" data-nb-words="14" data-nb-chars="85">Nebyla ani taková jako kdysi, ani nevypadala jako tenkrát v&nbsp;kočáře. Byla docela jiná.</span></p>
        <p class="chunk" data-nb-ref-number="15" data-nb-words="101" data-nb-chars="571"><span class="idea" data-nb-ref-number="15" id="idea15" data-nb-words="101" data-nb-chars="571">Byla ulekaná, plachá, ostýchavá a&nbsp;o&nbsp;to rozkošnější. Spatřila ho&nbsp;v&nbsp;okamžiku, jakmile vstoupil. Očekávala ho. Zaradovala se&nbsp;a&nbsp;upadla z&nbsp;té radosti do&nbsp;takových rozpaků, že&nbsp;jednu chvíli, právě když šel k&nbsp;hostitelce a&nbsp;znova na&nbsp;ni&nbsp;pohlédl, myslila si, stejně jako si&nbsp;myslil on&nbsp;i&nbsp;Dolly, jež všecko viděla, že&nbsp;to&nbsp;nevydrží a&nbsp;dá se&nbsp;do&nbsp;pláče. Zrudla, zbledla, zase zrudla a&nbsp;strnula v&nbsp;očekávání, jen rty se&nbsp;jí&nbsp;slabě škubaly. Přistoupil k&nbsp;ní, uklonil se&nbsp;a&nbsp;mlčky jí&nbsp;podával ruku. Nebýt slabého chvění rtů a&nbsp;zamžených očí, které se&nbsp;leskly vláhou, byl její úsměv skoro klidný, když řekla:</span></p>
        <p class="chunk" data-nb-ref-number="16" data-nb-words="15" data-nb-chars="92"><span class="idea" data-nb-ref-number="16" id="idea16" data-nb-words="15" data-nb-chars="92">„Tak dlouho jsme se&nbsp;neviděli!“ A&nbsp;se zoufalým odhodláním mu&nbsp;stiskla ruku svou chladnou rukou.</span></p>
        <p class="chunk" data-nb-ref-number="17" data-nb-words="24" data-nb-chars="141"><span class="idea" data-nb-ref-number="17" id="idea17" data-nb-words="24" data-nb-chars="141">„Vy jste mě&nbsp;neviděla, ale já&nbsp;jsem viděl vás,“ řekl Levin, rozzářen šťastným úsměvem. „Viděl jsem vás, když jste jela z&nbsp;nádraží do&nbsp;Jergušova.“</span></p>
        <p class="chunk" data-nb-ref-number="18" data-nb-words="3" data-nb-chars="19"><span class="idea" data-nb-ref-number="18" id="idea18" data-nb-words="3" data-nb-chars="19">„Kdy?“ podivila se.</span></p>
        <p class="chunk" data-nb-ref-number="19" data-nb-words="35" data-nb-chars="219"><span class="idea" data-nb-ref-number="19" id="idea19" data-nb-words="35" data-nb-chars="219">„Jela jste do&nbsp;Jergušova.“ Levin cítil, že&nbsp;se&nbsp;zalyká štěstím, které mu&nbsp;zaplavuje nitro. Že&nbsp;se&nbsp;kdy mohl opovážit slučovat myšlenku na&nbsp;něco špatného s&nbsp;touto dojímavou bytostí! A&nbsp;věru, Darja Alexandrovna asi mluvila pravdu.</span></p>
        <p class="chunk" data-nb-ref-number="20" data-nb-words="10" data-nb-chars="52"><span class="idea" data-nb-ref-number="20" id="idea20" data-nb-words="10" data-nb-chars="52">Oblonskij ho&nbsp;vzal za&nbsp;ruku a&nbsp;zavedl ho&nbsp;ke&nbsp;Kareninovi.</span></p>
        <p class="chunk" data-nb-ref-number="21" data-nb-words="6" data-nb-chars="45"><span class="idea" data-nb-ref-number="21" id="idea21" data-nb-words="6" data-nb-chars="45">„Dovolte, abych vás seznámil.“ Představil je.</span></p>
        <p class="chunk" data-nb-ref-number="22" data-nb-words="15" data-nb-chars="93"><span class="idea" data-nb-ref-number="22" id="idea22" data-nb-words="15" data-nb-chars="93">„Velice mě&nbsp;těší, že&nbsp;vás zase vidím,“ chladně řekl Alexej Alexandrovič a&nbsp;stiskl Levinovi ruku.</span></p>
        <p class="chunk" data-nb-ref-number="23" data-nb-words="6" data-nb-chars="36"><span class="idea" data-nb-ref-number="23" id="idea23" data-nb-words="6" data-nb-chars="36">„Vy se&nbsp;znáte?“ žasl Stěpan Arkaďjič.</span></p>
        <p class="chunk" data-nb-ref-number="24" data-nb-words="22" data-nb-chars="140"><span class="idea" data-nb-ref-number="24" id="idea24" data-nb-words="22" data-nb-chars="140">„Strávili jsme spolu tři hodiny ve&nbsp;vlaku,“ s&nbsp;úsměvem pravil Levin, „ale vystoupili jsme jako po&nbsp;maškarním plese, plni zvědavosti, aspoň já.“</span></p>
        <p class="chunk" data-nb-ref-number="25" data-nb-words="11" data-nb-chars="70"><span class="idea" data-nb-ref-number="25" id="idea25" data-nb-words="11" data-nb-chars="70">„Vida! Račte prosím,“ řekl Stěpan Arkaďjič a&nbsp;pokynul směrem k&nbsp;jídelně.</span></p>
        <p class="chunk" data-nb-ref-number="26" data-nb-words="36" data-nb-chars="228"><span class="idea" data-nb-ref-number="26" id="idea26" data-nb-words="36" data-nb-chars="228">Pánové se&nbsp;odebrali do&nbsp;jídelny a&nbsp;přistoupili ke&nbsp;stolu s&nbsp;předkrmy, na&nbsp;kterém bylo šestero druhů vodky, stejný počet druhů sýra se&nbsp;stříbrnými lopatičkami i&nbsp;bez nich, kaviár, sledě, rozmanité konzervy a&nbsp;talířky s&nbsp;nakrájenou houskou.</span></p>
        <p class="chunk" data-nb-ref-number="27" data-nb-words="21" data-nb-chars="137"><span class="idea" data-nb-ref-number="27" id="idea27" data-nb-words="21" data-nb-chars="137">Pánové stáli kolem vonných vodek a&nbsp;předkrmů a&nbsp;rozmluva o&nbsp;poruštění Polska mezi Koznyšovem, Kareninem a&nbsp;Pescovem umlkala v&nbsp;předtuše oběda.</span></p>
        <p class="chunk" data-nb-ref-number="28" data-nb-words="22" data-nb-chars="160"><span class="idea" data-nb-ref-number="28" id="idea28" data-nb-words="22" data-nb-chars="160">Koznyšovovi se&nbsp;nikdo nevyrovnal v&nbsp;umění okořenit konec nejabstraktnější vážné debaty nenadálým atickým<sup id="fnref:1"><a href="#fn:1" class="footnote-ref" role="doc-noteref">1</a></sup> vtipem, který měnil náladu besedníků. Učinil tak i&nbsp;nyní.</span></p>
        <p class="chunk" data-nb-ref-number="29" data-nb-words="19" data-nb-chars="142"><span class="idea" data-nb-ref-number="29" id="idea29" data-nb-words="19" data-nb-chars="142">Karenin dokazoval, že&nbsp;poruštění Polska může být uskutečněno jedině jako důsledek vyšších principů, jež mají být přínosem ruské administrativy.</span></p>
        <p class="chunk" data-nb-ref-number="30" data-nb-words="14" data-nb-chars="87"><span class="idea" data-nb-ref-number="30" id="idea30" data-nb-words="14" data-nb-chars="87">Pescov trval na&nbsp;tom, že&nbsp;jeden národ asimiluje druhý jen při vyšší hustotě obyvatelstva.</span></p>
        <p class="chunk" data-nb-ref-number="31" data-nb-words="17" data-nb-chars="105"><span class="idea" data-nb-ref-number="31" id="idea31" data-nb-words="17" data-nb-chars="105">Koznyšov uznával oba názory, ovšem s&nbsp;výhradami. Když odcházeli ze&nbsp;salónu, řekl na&nbsp;závěr debaty s&nbsp;úsměvem:</span></p>
        <p class="chunk" data-nb-ref-number="32" data-nb-words="45" data-nb-chars="273"><span class="idea" data-nb-ref-number="32" id="idea32" data-nb-words="45" data-nb-chars="273">„Máme tedy pro poruštění jiných národů jediný prostředek&nbsp;– plodit co&nbsp;nejvíc dětí. Já&nbsp;a&nbsp;bratr jsme na&nbsp;tom nejhůř. Ale vy&nbsp;ženatí pánové, zvlášť vy, Stěpane Arkaďjiči, jednáte zcela vlastenecky. Kolik jich máte?“ obrátil se&nbsp;s&nbsp;vlídným úsměvem k&nbsp;hostiteli a&nbsp;nastavil mu&nbsp;kalíšek.</span></p>
        <p class="chunk" data-nb-ref-number="33" data-nb-words="10" data-nb-chars="61"><span class="idea" data-nb-ref-number="33" id="idea33" data-nb-words="10" data-nb-chars="61">Všichni se&nbsp;rozesmáli a&nbsp;zvlášť vesele se&nbsp;smál Stěpan Arkaďjič.</span></p>
        <p class="chunk" data-nb-ref-number="34" data-nb-words="23" data-nb-chars="155"><span class="idea" data-nb-ref-number="34" id="idea34" data-nb-words="23" data-nb-chars="155">„Ano, je&nbsp;to&nbsp;nejlepší prostředek!“ řekl žvýkaje sýr a&nbsp;nalil do&nbsp;nastaveného kalíšku vodku jakéhosi výjimečného druhu. Debata opravdu ustrnula na&nbsp;tomto žertu.</span></p>
        <p class="chunk" data-nb-ref-number="35" data-nb-words="43" data-nb-chars="263"><span class="idea" data-nb-ref-number="35" id="idea35" data-nb-words="43" data-nb-chars="263">„Tenhle sýr není špatný. Bude libo?“ říkal hostitel. „Snad jsi nebyl zase cvičit?“ obrátil se&nbsp;k&nbsp;Levinovi a&nbsp;levou rukou mu&nbsp;ohmatával svaly. Levin se&nbsp;usmál, napjal paži a&nbsp;pod prsty Stěpanovi Arkaďjiči vyvstal pod jemným suknem kabátu ocelový hrbol jako hrouda sýra.</span></p>
        <p class="chunk" data-nb-ref-number="36" data-nb-words="6" data-nb-chars="33"><span class="idea" data-nb-ref-number="36" id="idea36" data-nb-words="6" data-nb-chars="33">„To je&nbsp;mi&nbsp;biceps! Hotový Samson!“</span></p>
        <p class="chunk" data-nb-ref-number="37" data-nb-words="32" data-nb-chars="195"><span class="idea" data-nb-ref-number="37" id="idea37" data-nb-words="32" data-nb-chars="195">„K&nbsp;lovu na&nbsp;medvědy je&nbsp;asi zapotřebí velké síly,“ prohodil Alexej Alexandrovič, mající o&nbsp;lovu jen velmi mlhavou představu, a&nbsp;při tom si&nbsp;mazal sýr, pod kterým se&nbsp;trhala pavučinová chlebová střídka.</span></p>
        <p class="chunk" data-nb-ref-number="38" data-nb-words="3" data-nb-chars="15"><span class="idea" data-nb-ref-number="38" id="idea38" data-nb-words="3" data-nb-chars="15">Levin se&nbsp;usmál.</span></p>
        <p class="chunk" data-nb-ref-number="39" data-nb-words="24" data-nb-chars="131"><span class="idea" data-nb-ref-number="39" id="idea39" data-nb-words="24" data-nb-chars="131">„Žádné. Naopak, i&nbsp;malé dítě dokáže zabít medvěda,“ řekl a&nbsp;s&nbsp;lehkou úklonou ustoupil dámám, které šly s&nbsp;paní domu ke&nbsp;stolu s&nbsp;pokrmy.</span></p>
        <p class="chunk" data-nb-ref-number="40" data-nb-words="34" data-nb-chars="233"><span class="idea" data-nb-ref-number="40" id="idea40" data-nb-words="34" data-nb-chars="233">„Vy prý jste zabil medvěda?“ pravila Kitty a&nbsp;marně se&nbsp;snažila zachytit vidličkou neposlušný kluzký hříbek, potřásajíc krajkami, jimiž probělávala ruka. „Copak tam máte medvědy?“ dodala a&nbsp;s&nbsp;úsměvem k&nbsp;němu pootočila rozkošnou hlavinku.</span></p>
        <p class="chunk" data-nb-ref-number="41" data-nb-words="51" data-nb-chars="297"><span class="idea" data-nb-ref-number="41" id="idea41" data-nb-words="51" data-nb-chars="297">Nebylo zdánlivě nic zvláštního na&nbsp;tom, co&nbsp;řekla, ale jaký nevýslovný význam obsahoval každý tón hlasu, každý pohyb rtů, očí, ruky, když to&nbsp;říkala! Byla tu&nbsp;prosba za&nbsp;odpuštění, důvěra i&nbsp;něha, nesmělá křehká něha, příslib i&nbsp;naděje i&nbsp;láska k&nbsp;němu, ve&nbsp;kterou se&nbsp;neodvážil věřit, ač&nbsp;se&nbsp;zalykal štěstím.</span></p>
        <p class="chunk" data-nb-ref-number="42" data-nb-words="29" data-nb-chars="171"><span class="idea" data-nb-ref-number="42" id="idea42" data-nb-words="29" data-nb-chars="171">„Ne, byli jsme v&nbsp;Tverské gubernii. Na&nbsp;zpáteční cestě jsem se&nbsp;ve&nbsp;vlaku setkal s&nbsp;vaším švagrem, vlastně se&nbsp;švagrem vašeho švagra,“ řekl s&nbsp;úsměvem. „Bylo to&nbsp;komické setkání.“</span></p>
        <p class="chunk" data-nb-ref-number="43" data-nb-words="17" data-nb-chars="104"><span class="idea" data-nb-ref-number="43" id="idea43" data-nb-words="17" data-nb-chars="104">A&nbsp;vesele a&nbsp;zábavně vyprávěl, jak po&nbsp;probděné noci vtrhl v&nbsp;selském kožíšku do&nbsp;kupé Alexeje Alexandroviče.</span></p>
        <p class="chunk" data-nb-ref-number="44" data-nb-words="53" data-nb-chars="305"><span class="idea" data-nb-ref-number="44" id="idea44" data-nb-words="53" data-nb-chars="305">„Průvodčí si&nbsp;řekl, že&nbsp;šaty dělají člověka, a&nbsp;chtěl mě&nbsp;hnát pryč. Ale já&nbsp;jsem se&nbsp;honem začal vyjadřovat vznešeným slohem a… vy,“ obrátil se&nbsp;ke&nbsp;Kareninovi, jehož jméno si&nbsp;nepamatoval, „vy jste mě&nbsp;taky chtěl nejdřív kvůli tomu nešťastnému kožíšku vyhnat, ale pak jste se&nbsp;mě&nbsp;zastal, za&nbsp;což jsem velmi vděčen.“</span></p>
        <p class="chunk" data-nb-ref-number="45" data-nb-words="17" data-nb-chars="124"><span class="idea" data-nb-ref-number="45" id="idea45" data-nb-words="17" data-nb-chars="124">„Práva cestujících na&nbsp;výběr místa jsou vůbec značně neurčitá,“ podotkl Alexej Alexandrovič, utíraje si&nbsp;šátkem konečky prstů.</span></p>
        <p class="chunk" data-nb-ref-number="46" data-nb-words="26" data-nb-chars="160"><span class="idea" data-nb-ref-number="46" id="idea46" data-nb-words="26" data-nb-chars="160">„Viděl jsem, že&nbsp;nevíte, co&nbsp;si&nbsp;o&nbsp;mně myslit,“ s&nbsp;dobráckým úsměvem pokračoval Levin, „ale já&nbsp;jsem si&nbsp;pospíšil s&nbsp;inteligentní debatou, abych odčinil svůj kožíšek.“</span></p>
        <p class="chunk" data-nb-ref-number="47" data-nb-words="103" data-nb-chars="563"><span class="idea" data-nb-ref-number="47" id="idea47" data-nb-words="103" data-nb-chars="563">Koznyšov pokračoval v&nbsp;rozmluvě s&nbsp;paní domu. Poslouchal bratra jedním uchem a&nbsp;teď po&nbsp;něm zašilhal. Co&nbsp;se&nbsp;to&nbsp;s&nbsp;ním dnes děje? Tváří se&nbsp;tak vítězně, pomyslil si. Nevěděl, co&nbsp;Levin cítí, nevěděl, že&nbsp;mu&nbsp;narostla křídla. Levin věděl, že&nbsp;ona slyší jeho slova a&nbsp;že ho&nbsp;poslouchá ráda. A&nbsp;jen to&nbsp;ho&nbsp;zajímalo. Nejen v&nbsp;tomto pokoji, ale na&nbsp;celém světě existoval jen on&nbsp;sám, najednou nesmírně významný a&nbsp;důležitý pro sebe sama, a&nbsp;existovala ona. Cítil se&nbsp;na&nbsp;výši, z&nbsp;které se&nbsp;mu&nbsp;točila hlava, a&nbsp;kdesi tam daleko dole byli všichni ti&nbsp;milí, dobří Kareninové, Oblonští a&nbsp;celý svět.</span></p>
        <p class="chunk" data-nb-ref-number="48" data-nb-words="24" data-nb-chars="141"><span class="idea" data-nb-ref-number="48" id="idea48" data-nb-words="24" data-nb-chars="141">Zcela nenápadně, aniž jim věnoval jediný pohled, ale jako by&nbsp;už&nbsp;pro ně&nbsp;nebylo jinde místo, posadil Stěpan Arkaďjič Levina a&nbsp;Kitty vedle sebe.</span></p>
        <p class="chunk" data-nb-ref-number="49" data-nb-words="6" data-nb-chars="36"><span class="idea" data-nb-ref-number="49" id="idea49" data-nb-words="6" data-nb-chars="36">„Sedni si&nbsp;třeba sem,“ řekl Levinovi.</span></p>
        <p class="chunk" data-nb-ref-number="50" data-nb-words="47" data-nb-chars="293"><span class="idea" data-nb-ref-number="50" id="idea50" data-nb-words="47" data-nb-chars="293">Oběd byl stejně úžasný jako nádobí, na&nbsp;které si&nbsp;Oblonskij tolik potrpěl. Polévka à la&nbsp;Marie Louise se&nbsp;vydařila znamenitě; drobounké pirožky, rozplývající se&nbsp;v&nbsp;ústech, byly bezvadné. Dva sluhové a&nbsp;Mat­vej, všichni s&nbsp;bílými nákrčníky, konali svou práci s&nbsp;jídlem a&nbsp;pitím nenápadně, tiše a&nbsp;zručně.</span></p>
        <p class="chunk" data-nb-ref-number="51" data-nb-words="40" data-nb-chars="250"><span class="idea" data-nb-ref-number="51" id="idea51" data-nb-words="40" data-nb-chars="250">Po&nbsp;materiální stránce se&nbsp;oběd vydařil; neméně se&nbsp;vydařil i&nbsp;po stránce nemateriální. Hovor, hned společný, hned ve&nbsp;skupinkách, neutichal a&nbsp;ke konci oběda byl tak živý, že&nbsp;pánové vstali od&nbsp;stolu a&nbsp;pokračovali v&nbsp;debatě, dokonce Alexej Alexandrovič ožil.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="52" data-nb-words="5" data-nb-chars="34"><span class="idea" data-nb-ref-number="52" id="idea52" data-nb-words="5" data-nb-chars="34"><p>Uhlazený, vytříbený. Pozn. red. <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_120.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>