<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXIX">
    <meta name="apple-mobile-web-app-capable" content="yes">
    <title>XXIX • Anna Kareninová I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_034.html">
    <link rel="next" href="./anna_karenina_036.html">
    <meta name="nb-order" content="34">
    <link rel="self" href="anna_karenina_035.html">
    <meta name="nb-identifier" content="tolstoj-anna-kareninova-i-d916c28">
    <meta name="nb-role" content="chapter">
  </head>
  <body data-nb-words="984" data-nb-chars="5621" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_034.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">XXIX</span></h1>
        <p class="chunk" data-nb-ref-number="2" data-nb-words="58" data-nb-chars="352"><span class="idea" data-nb-ref-number="2" id="idea2" data-nb-words="58" data-nb-chars="352">Tak už&nbsp;je&nbsp;po&nbsp;všem, chválabohu! To&nbsp;byla první myšlenka Anny Arkaďjevny, jakmile se&nbsp;naposled rozloučila s&nbsp;bratrem, který až&nbsp;do&nbsp;třetího zvonění stál na&nbsp;chodbičce lidem v&nbsp;cestě. Posadila se&nbsp;vedle Anušky a&nbsp;rozhlédla se&nbsp;v&nbsp;pološeru lůžkového vozu. Chválabohu, zítra uvidí Serjožu a&nbsp;Alexeje Alexandroviče a&nbsp;hezký život, na&nbsp;který si&nbsp;už&nbsp;zvykla, poběží jako dřív.</span></p>
        <p class="chunk" data-nb-ref-number="3" data-nb-words="318" data-nb-chars="1820"><span class="idea" data-nb-ref-number="3" id="idea3" data-nb-words="318" data-nb-chars="1820">Pořád v&nbsp;tom nepokojném duševním stavu, v&nbsp;kterém byla celý den, přichystala se&nbsp;Anna s&nbsp;požitkem a&nbsp;důkladně na&nbsp;cestu; hbitýma malýma rukama odemkla a&nbsp;zamkla červenou kabelku, vyndala si&nbsp;polštářek, dala si&nbsp;jej na&nbsp;klín, pečlivě si&nbsp;zabalila nohy a&nbsp;klidně se&nbsp;usadila. Nemocná dáma se&nbsp;už&nbsp;chystala ke&nbsp;spánku. Dvě jiné dámy se&nbsp;s&nbsp;ní chtěly dát do&nbsp;řeči a&nbsp;tlustá stará paní si&nbsp;balila nohy a&nbsp;dělala poznámky o&nbsp;topení. Anna prohodila s&nbsp;dámami několik slov, avšak nic si&nbsp;od&nbsp;rozhovoru neslibovala, proto požádala Anušku, aby vyndala lampičku. Připevnila ji&nbsp;k&nbsp;opěradlu a&nbsp;vzala si&nbsp;z&nbsp;kabelky nůž na&nbsp;papír a&nbsp;anglický román. První chvíli nemohla číst. Nejdřív jí&nbsp;vadil ruch a&nbsp;pobíhající lidé; potom se&nbsp;vlak rozjel a&nbsp;tu bezděčně naslouchala, jak duní; potom sníh, bijící do&nbsp;levého okna a&nbsp;lepící se&nbsp;na&nbsp;tabulku, pohled na&nbsp;přecházejícího průvodčího, navlečeného a&nbsp;z&nbsp;jedné strany obaleného sněhem, i&nbsp;řeči o&nbsp;tom, jaká teď venku zuří vánice, to&nbsp;vše ji&nbsp;rozptylovalo. Dál už&nbsp;to&nbsp;bylo stále jedno a&nbsp;totéž: otřesy a&nbsp;nárazy kol, sníh za&nbsp;oknem, náhlé přechody z&nbsp;horka do&nbsp;zimy a&nbsp;zase do&nbsp;horka, míhání stále stejných tváří v&nbsp;pološeru a&nbsp;stále stejné hlasy, až&nbsp;se&nbsp;Anna dala do&nbsp;čtení a&nbsp;už vnímala, co&nbsp;čte. Anuška už&nbsp;klímala. Na&nbsp;klíně držela červenou kabelku širokýma rukama v&nbsp;rukavičkách, z&nbsp;nichž jednu měla roztrženou. Anna četla a&nbsp;vnímala, co&nbsp;čte, ale nebavilo ji&nbsp;číst, to&nbsp;jest sledovat odraz života jiných lidí. Sama příliš toužila po&nbsp;životě. Když četla, jak hrdinka románu ošetřovala nemocného, toužila chodit neslyšnými kroky po&nbsp;jeho pokoji; když četla, jak člen parlamentu proslovil řeč, toužila proslovit tu&nbsp;řeč sama; když četla, jak lady Mary jela na&nbsp;koni za&nbsp;smečkou a&nbsp;dráždila švagrovou a&nbsp;budila všeobecný obdiv svou odvahou, toužila, aby to&nbsp;všecko mohla dělat také. Ale dělat neměla co, a&nbsp;tak si&nbsp;tu&nbsp;hrála s&nbsp;nožíkem v&nbsp;malých rukou a&nbsp;nutila se&nbsp;do&nbsp;čtení.</span></p>
        <p class="chunk" data-nb-ref-number="4" data-nb-words="495" data-nb-chars="2822"><span class="idea" data-nb-ref-number="4" id="idea4" data-nb-words="495" data-nb-chars="2822">Hrdina románu už&nbsp;se&nbsp;pomalu dočkal svého anglického štěstí, totiž baronského titulu a&nbsp;panství, a&nbsp;Anna by&nbsp;si&nbsp;přála jet na&nbsp;to&nbsp;panství s&nbsp;ním, když tu&nbsp;náhle cítila, že&nbsp;hrdina se&nbsp;asi stydí a&nbsp;ona zrovna tak. Ale zač by&nbsp;se&nbsp;měl stydět? „Zač se&nbsp;vlastně stydím já?“ tázala se&nbsp;sama sebe dotčena a&nbsp;udivena. Odložila knihu a&nbsp;opřela se&nbsp;v&nbsp;křesle a&nbsp;oběma rukama pevně sevřela nůž na&nbsp;papír. Neměla se&nbsp;zač stydět. V&nbsp;duchu si&nbsp;probrala všechny moskevské vzpomínky. Všechny byly hezké, příjemné. Vzpomínala na&nbsp;ples, na&nbsp;Vronského a&nbsp;jeho zamilovaný oddaný pohled, vzpomínala na&nbsp;jejich vzájemný vztah. A&nbsp;nebylo tu&nbsp;nic, zač by&nbsp;se&nbsp;měla hanbit. Ale zároveň se&nbsp;zrovna u&nbsp;tohoto bodu vzpomínek pocit studu rozrůstal, jako by&nbsp;jí&nbsp;nějaký vnitřní hlas právě tehdy, když si&nbsp;vzpomněla na&nbsp;Vronského, říkal: „Přihořívá, přihořívá, hoří.“ Ale co&nbsp;na&nbsp;tom? Tak pravila odhodlaně sama k&nbsp;sobě a&nbsp;poposedla v&nbsp;křesle. Co&nbsp;má&nbsp;být? Bojí se&nbsp;snad na&nbsp;to&nbsp;podívat zpříma? Co&nbsp;na&nbsp;tom? Jsou snad a&nbsp;mohou vůbec být mezi ní&nbsp;a&nbsp;tím chlapcem, důstojníčkem, nějaké jiné vztahy, než jaké bývají mezi obyčejnými známými? Pohrdavě se&nbsp;usmála a&nbsp;znovu se&nbsp;chopila knihy, ale teď už&nbsp;naprosto nedokázala vnímat, co&nbsp;čte. Přejela nožem po&nbsp;okenní tabulce, pak si&nbsp;přiložila jeho hladký a&nbsp;chladivý povrch na&nbsp;tvář a&nbsp;málem se&nbsp;hlasitě zasmála radostí, která se&nbsp;jí&nbsp;zničehonic zmocnila. Cítila, že&nbsp;její nervy se&nbsp;napínají jako struny stále a&nbsp;stále pevněji na&nbsp;jakési šroubovací kolíčky. Cítila, že&nbsp;oči se&nbsp;jí&nbsp;rozvírají víc a&nbsp;více, že&nbsp;prsty na&nbsp;rukou a&nbsp;nohou se&nbsp;nervózně hýbou, že&nbsp;jí&nbsp;cosi svírá dech a&nbsp;že všechny zjevy a&nbsp;zvuky v&nbsp;tom kolébavém příšeří na&nbsp;ni&nbsp;útočí neobyčejně výmluvně. Co&nbsp;chvíli pochybovala, zda vlak jede kupředu, či&nbsp;dozadu, anebo snad vůbec stojí. Má&nbsp;vedle sebe Anušku, či&nbsp;někoho cizího? Co&nbsp;je&nbsp;tam na&nbsp;věšáku, kožich, anebo zvíře? A&nbsp;co ona sama? Je&nbsp;to&nbsp;ona, či&nbsp;nějaká jiná žena? Hrůza ji&nbsp;obcházela, když se&nbsp;oddávala tomu zapomnění. Ale cosi ji&nbsp;do&nbsp;něho vtahovalo a&nbsp;mohla se&nbsp;mu&nbsp;libovolně poddávat, anebo bránit. Vstala, aby se&nbsp;vzpamatovala, odhodila pléd a&nbsp;sundala si&nbsp;pláštěnku z&nbsp;teplých šatů. Na&nbsp;chvíli se&nbsp;vzpamatovala a&nbsp;poznala, že&nbsp;příchozí hubený chlapík v&nbsp;dlouhém nankinovém<sup id="fnref:1"><a href="#fn:1" class="footnote-ref" role="doc-noteref">1</a></sup> kabátě, na&nbsp;kterém chyběl knoflík, je&nbsp;topič, že&nbsp;se&nbsp;dívá na&nbsp;teploměr, že&nbsp;vítr a&nbsp;sníh vtrhly dveřmi v&nbsp;patách za&nbsp;ním. Ale potom se&nbsp;zase všechno zmátlo… Chlapík s&nbsp;dlouhým trupem začal cosi rýpat ve&nbsp;stěně, stařenka natahovala nohy přes celý vůz a&nbsp;naplnila jej černým mračnem; potom něco strašlivě zaskřípalo a&nbsp;zabouchalo, jako by&nbsp;někoho rvali na&nbsp;kusy; potom oslnilo zrak rudé světlo, a&nbsp;potom se&nbsp;vše zatáhlo clonou. Anna cítila, jak se&nbsp;probořuje. Ale to&nbsp;všecko nebylo nic děsivého, bylo to&nbsp;veselé. Navlečený, zasněžený muž jí&nbsp;cosi zavolal do&nbsp;ucha. Vstala a&nbsp;probrala se. Uvědomila si, že&nbsp;přijeli do&nbsp;stanice a&nbsp;že je&nbsp;to&nbsp;průvodčí. Řekla si&nbsp;Anušce o&nbsp;šátek a&nbsp;pláštěnku, kterou si&nbsp;prve sundala, přehodila si&nbsp;je&nbsp;a&nbsp;zamířila ke&nbsp;dveřím.</span></p>
        <p class="chunk" data-nb-ref-number="5" data-nb-words="6" data-nb-chars="36"><span class="idea" data-nb-ref-number="5" id="idea5" data-nb-words="6" data-nb-chars="36">„Ráčíte jít ven?“ zeptala se&nbsp;Anuška.</span></p>
        <p class="chunk" data-nb-ref-number="6" data-nb-words="9" data-nb-chars="46"><span class="idea" data-nb-ref-number="6" id="idea6" data-nb-words="9" data-nb-chars="46">„Ano, chci trochu na&nbsp;vzduch. Je&nbsp;tu&nbsp;moc horko.“</span></p>
        <p class="chunk" data-nb-ref-number="7" data-nb-words="81" data-nb-chars="453"><span class="idea" data-nb-ref-number="7" id="idea7" data-nb-words="81" data-nb-chars="453">A&nbsp;otevřela dveře. Vánice a&nbsp;vítr vyskočily proti ní&nbsp;a&nbsp;zápolily s&nbsp;ní o&nbsp;dveře. Až&nbsp;ji&nbsp;to&nbsp;rozjařilo. Otevřela dveře a&nbsp;vyšla ven. Vítr už&nbsp;na&nbsp;ni&nbsp;čekal, radostně hvízdl a&nbsp;chtěl ji&nbsp;uchopit a&nbsp;odnést, ale chytila se&nbsp;studené tyče, přidržela si&nbsp;šaty, vyšla na&nbsp;nástupiště a&nbsp;ustoupila za&nbsp;vagón. Na&nbsp;plošině to&nbsp;foukalo, ale tady byla za&nbsp;větrem. Stála u&nbsp;vozu, s&nbsp;rozkoší, z&nbsp;plných plic vdechovala sněživý, mrazivý vzduch a&nbsp;rozhlížela se&nbsp;po&nbsp;nástupišti a&nbsp;osvětleném nádraží.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="8" data-nb-words="16" data-nb-chars="88"><span class="idea" data-nb-ref-number="8" id="idea8" data-nb-words="16" data-nb-chars="88"><p>Hustá bavlněná látka v&nbsp;plátnové vazbě, s&nbsp;bílou osnovou a&nbsp;s&nbsp;barevným útkem. Pozn. red. <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_036.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>