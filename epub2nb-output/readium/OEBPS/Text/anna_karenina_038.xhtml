<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-35</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ">
		<div>
			<p id="toc_marker-1-32" class="MLP-uroven2-kapitola"><a id="x.8406"></a>XXXII</p>
			<p class="MLP-text-bez1radku">První, kdo Annu doma přivítal, byl syn. Hnal se k&#160;ní po schodech, nedbaje volání vychovatelky, a&#160;s&#160;bláznivým nadšením křičel: „Mami, mami!“ Přiběhl k&#160;ní a&#160;pověsil se jí kolem krku.</p>
			<p class="MLP-text">„Já jsem říkal, že je to maminka!“ volal na vychovatelku. „Já jsem to věděl!“</p>
			<p class="MLP-text">I&#160;syn, stejně jako manžel, vzbudil v&#160;Anně pocit podobný zklamání. Představovala si ho lepšího, než byl ve skutečnosti. Musela se snížit ke skutečnosti, aby se jím mohla těšit takovým, jaký byl. Ale i&#160;tak byl roztomilý se svými plavými kučerami, modrýma očima a&#160;sil­nýma, pěkně rostlýma nožkama v&#160;přiléhavých punčochách. Anna pociťovala téměř fyzickou rozkoš z&#160;jeho blízkosti a&#160;projevů něhy i&#160;mravní uspokojení, kdykoli se setkala s&#160;jeho prostomyslným, důvěřivým, milujícím pohledem a&#160;slyšela jeho naivní otázky. Vybalila dárky, které mu poslaly Dolliny děti, a&#160;vyprávěla mu, jakou mají v&#160;Moskvě holčičku Táňu a&#160;jak ta Táňa umí číst, a&#160;dokonce učí ostatní děti.</p>
			<p class="MLP-text">„Tak já jsem horší než ona?“ zeptal se Serjoža.</p>
			<p class="MLP-text">„Pro mě jsi nejlepší na světě.“</p>
			<p class="MLP-text">„To já vím,“ řekl Serjoža s&#160;úsměvem.</p>
			<p class="MLP-text">Anna ještě nedopila kávu, když jí byla ohlášena hraběnka Lydie Ivanovna. Hraběnka Lydie Ivanovna byla velká korpulentní dáma s&#160;nezdravou žlutou pletí a&#160;krásnýma, zádumčivýma černýma očima. Anna ji měla ráda, ale dnes jako by ji poprvé uviděla se všemi jejími chybami.</p>
			<p class="MLP-text">„Tak co, má drahá, donesla jste olivovou ratolest?“ ptala se hraběnka, sotvaže vstoupila do pokoje.</p>
			<p class="MLP-text">„Ano, už je po všem, ale ani to nebylo tak vážné, jak jsme myslili,“ odpověděla Anna. „Má švagrová je vůbec příliš ukvapená.“</p>
			<p class="MLP-text">Ale hraběnka Lydie Ivanovna, ač se zajímala o&#160;vše, co se jí netýkalo, měla ve zvyku nikdy neposlouchat, co ji zajímalo. Skočila Anně do řeči:</p>
			<p class="MLP-text">„Baže, na světě je mnoho zármutku a&#160;zla, a&#160;já jsem dnes tak vyčerpána.“</p>
			<p class="MLP-text">„Copak?“ zeptala se Anna, snažíc se potlačit úsměv.</p>
			<p class="MLP-text">„Začíná mě unavovat marné lámání kopí za pravdu a&#160;někdy mi docela povolí nervy. Věc těch sestřiček (šlo o&#160;lidumilný, nábožensko-vlastenecký ústav) by se krásně dařila, ale s&#160;tímhle panstvem člověk nic nepořídí,“ dodala hraběnka s&#160;posměšnou odevzdaností osudu. „Chopili se myšlenky, znetvořili ji a&#160;pak uvažují tak povrchně a&#160;uboze. Dva tři lidé, mezi nimi váš muž, chápou celý význam té věci, ale ostatní ho jenom snižují. Včera mi psal Pravdin…“</p>
			<p class="MLP-text">Pravdin byl známý panslavista v&#160;cizině a&#160;hraběnka vyložila obsah jeho dopisu.</p>
			<p class="MLP-text">Nato vyprávěla ještě o&#160;nepříjemnostech a&#160;piklech proti sjednocení církví a&#160;odjela ve spěchu, poněvadž ještě měla toho dne být na zasedání jednoho spolku a&#160;ve slovanském výboru.</p>
			<p class="MLP-text">„Vždyť to všecko bylo už dřív. Ale proč jsem to dřív nepozorovala?“ řekla si Anna. „Nebo je dnes příliš rozčilená? Ale je to opravdu k&#160;smíchu: jejím cílem je ctnost, je křesťanka, ale přitom se věčně zlobí a&#160;má samé nepřátele, a&#160;jsou to samí nepřátelé v&#160;křesťanství a&#160;ctnosti.“</p>
			<p class="MLP-text">Po hraběnce Lydii Ivanovně se dostavila přítelkyně, choť ředitele, a&#160;vyprávěla všechny místní novinky. Ve tři hodiny odešla i&#160;ona, ale slíbila, že přijde k&#160;obědu. Alexej Alexandrovič byl na ministerstvu. Když Anna osaměla, využila času před obědem k&#160;tomu, že byla při synově obědě (obědval zvlášť), dala si do pořádku věci, přečetla si lístky a&#160;dopisy, které se jí nahromadily na stole, a&#160;odpověděla na ně.</p>
			<p class="MLP-text">Pocit bezdůvodného studu, který zakoušela cestou, i&#160;rozčilení zcela zmizelo. V&#160;obvyklých životních podmínkách se opět cítila pevná a&#160;bezúhonná.</p>
			<p class="MLP-text">S&#160;údivem si vzpomněla, v&#160;jaké byla včera náladě. Co se vlastně stalo? Nic. Vronskij řekl hloupost, které lze snadno učinit přítrž, a&#160;ona mu odpověděla jak náleží. Říkat o&#160;tom muži nemůže ani nesmí. Mluvit o&#160;tom by znamenalo přikládat význam něčemu, co význam nemá. Vzpomněla si, jak se mu jednou svěřila, že mladý podřízený jejího muže v&#160;Petrohradě jí bezmála učinil vyznání, a&#160;jak Alexej Alexandrovič odpověděl, že každá žena pohybující se ve společnosti je tomu vystavena, že však pevně důvěřuje v&#160;její takt a&#160;nikdy by si nedovolil snížit ji ani sebe k&#160;žárlivosti. Proč tedy by mu něco říkala? A&#160;bohudík by ani neměla o&#160;čem mluvit.</p>
		</div>
</body>
</html>