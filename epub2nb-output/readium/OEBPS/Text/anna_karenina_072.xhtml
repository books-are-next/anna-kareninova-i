<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-69</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-2-31" class="MLP-uroven2-kapitola"><a id="x.8484"></a>XXXI</p>
			<p class="MLP-text-bez1radku">Byl deštivý den, pršelo celé dopoledne a&nbsp;pacienti s&nbsp;deštníky se shlukli v&nbsp;ochozu.</p>
			<p class="MLP-text">Kitty se procházela s&nbsp;matkou a&nbsp;s&nbsp;moskevským plukovníkem, který dělal parádu ve svém kabátci podle evropské módy, zakoupeném v&nbsp;konfekci ve Frankfurtu. Chodili po jedné straně ochozu, aby se vyhnuli Levinovi, který chodil po straně druhé. Váreňka ve svých tmavých šatech a&nbsp;v&nbsp;černém klobouku s&nbsp;ohnutou střechou promenovala se slepou Francouzskou po celé délce ochozu a&nbsp;kdykoli se s&nbsp;Kitty setkaly, vyměnily si přátelský pohled.</p>
			<p class="MLP-text">„Maminko, směla bych s&nbsp;ní promluvit?“ řekla Kitty, sledujíc neznámou přítelkyni, když zpozorovala, že Váreňka jde k&nbsp;prameni a&nbsp;že by se u&nbsp;něho mohly potkat.</p>
			<p class="MLP-text">„Když po tom tak toužíš, zjistím si nejdřív, kdo to je, a&nbsp;půjdu k&nbsp;ní sama,“ řekla matka. „Co na ní vidíš? Je to asi společnice. Jestli chceš, seznámíme se s&nbsp;madame Stahlovou. Znala jsem se s&nbsp;její švagrovou,“ dodala kněžna s&nbsp;hlavou hrdě vztyčenou.</p>
			<p class="MLP-text">Kitty věděla, že matka je uražená, poněvadž paní Stahlová se jaksi vyhýbá seznámení. Proto nenaléhala.</p>
			<p class="MLP-text">„Je tak úžasně milá!“ řekla při pohledu na Váreňku, která zrovna podávala Francouzce sklenici. „Podívejte, jak všecko dělá prostě a&nbsp;hezky.“</p>
			<p class="MLP-text">„Tvoje engouements<span class="char-style-override-1"><a id="footnote-3409-32-backlink" class="footnote-link" href="#footnote-3409-32">32</a></span> mi jsou k&nbsp;smíchu,“ pravila kněžna. „Ne, radši půjdeme zpátky,“ dodala, neboť zahlédla, jak se k&nbsp;nim blíží Levin se svou dámou a&nbsp;s&nbsp;německým lékařem, kterému cosi hlasitě dokazoval.</p>
			<p class="MLP-text">Už se otočili a&nbsp;chtěli jít zpět, když uslyšeli nikoli hlasitý hovor, ale křik. Levin zůstal stát a&nbsp;křičel a&nbsp;také lékař byl rozhorlen. Tvořil se kolem nich zástup. Paní kněžna a&nbsp;Kitty se honem vzdálily a&nbsp;plukovník se připojil k&nbsp;hloučku, aby zjistil, co se děje. Za chvilku je dohonil.</p>
			<p class="MLP-text">„Co se tam stalo?“ ptala se kněžna.</p>
			<p class="MLP-text">„Hanba hanboucí! Člověk aby se bál setkat v&nbsp;cizině s&nbsp;Rusy. Ten velký pán se pohádal s&nbsp;doktorem, vynadal mu, že ho špatně léčí, a&nbsp;ohnal se po něm holí. Hotová ostuda!“</p>
			<p class="MLP-text">„To je ale nemilé! A&nbsp;jak to nakonec dopadlo?“</p>
			<p class="MLP-text">„Bohudíky se do toho vložila ta… ta v&nbsp;tom kokrhýlku. Je tuším Ruska,“ řekl plukovník.</p>
			<p class="MLP-text">„M-lle Váreňka?“ otázala se Kitty radostně.</p>
			<p class="MLP-text">„Ano, ano. Věděla si hned rady, vzala toho pána pod paždí a&nbsp;odvedla ho.“</p>
			<p class="MLP-text">„Vidíte, maminko, a&nbsp;vy se mi divíte, že jsem jí nadšená.“</p>
			<p class="MLP-text">Když Kitty následujícího dne pozorovala neznámou přítelkyni, všimla si, že m-lle Váreňka už má k&nbsp;Levinovi a&nbsp;jeho průvodkyni stejný vztah jako ke svým ostatním chráněncům. Připojovala se k&nbsp;nim, hovořila s&nbsp;nimi, dělala tlumočnici ženě, která neznala žádný cizí jazyk.</p>
			<p class="MLP-text">Kitty teď ještě snažněji prosila matku, aby jí dovolila seznámit se s&nbsp;Váreňkou. A&nbsp;třebaže kněžna nerada dělala první krok k&nbsp;seznámení s&nbsp;paní Stahlovou, která se z&nbsp;nepochopitelných důvodů tolik vypínala, přesto se na Váreňku poptala, a&nbsp;když si o&nbsp;ní zjistila podrobnosti, z&nbsp;nichž se dalo soudit, že na té známosti nebude nic špatného, byť na ní bude i&nbsp;málo dobrého, sama oslovila Váreňku a&nbsp;seznámila se s&nbsp;ní.</p>
			<p class="MLP-text">Kněžna si našla příhodnou chvíli, kdy dcera šla k&nbsp;prameni a&nbsp;Váreňka se zastavila u&nbsp;pekařství, a&nbsp;přistoupila k&nbsp;ní.</p>
			<p class="MLP-text">„Dovolte mi, abych se s&nbsp;vámi seznámila,“ pravila se svým důstojným úsměvem. „Má dcera vás zbožňuje. Asi mě neznáte. Jsem…“</p>
			<p class="MLP-text">„Jsou to víc než vzájemné sympatie, Jasnosti,“ pospíšila Váreňka s&nbsp;odpovědí.</p>
			<p class="MLP-text">„Včera jste prokázala takovou službu našemu trapnému krajanovi!“ řekla kněžna. Váreňka se zarděla.</p>
			<p class="MLP-text">„Nepamatuju se, myslím, že jsem nic zvláštního neudělala.“</p>
			<p class="MLP-text">„Jakpak ne, zachránila jste našeho Levina před nepříjemností.“</p>
			<p class="MLP-text">„Ano, sa compagne<span class="char-style-override-1"><a id="footnote-3409-33-backlink" class="footnote-link" href="#footnote-3409-33">33</a></span> pro mě poslala a&nbsp;já jsem se ho snažila uklidnit. Je vážně nemocný a&nbsp;nebyl spokojen s&nbsp;lékařem. Jsem zvyklá starat se o&nbsp;tyhle pacienty.“</p>
			<p class="MLP-text">„Ano, slyšela jsem, že bydlíte v&nbsp;Mentonu s&nbsp;paní tetinkou, tuším madame Stahlovou. Znala jsem její švagrovou.“</p>
			<p class="MLP-text">„Ne, to není moje teta. Říkám jí mamá, ale nejsme příbuzné. Ona mě vychovala,“ odpověděla Váreňka a&nbsp;opět se zarděla.</p>
			<p class="MLP-text">Bylo to vyřčeno tak prostě a&nbsp;pravdivý, upřímný výraz jejího obličeje byl tak milý, že kněžna pochopila, proč si její Kitty tuto Váreňku oblíbila.</p>
			<p class="MLP-text">„No, a&nbsp;co Levin?“ tázala se kněžna.</p>
			<p class="MLP-text">„Odjíždí.“</p>
			<p class="MLP-text">V&nbsp;té chvíli se vracela od pramene Kitty záříc radostí, že se matka seznámila s&nbsp;její neznámou družkou.</p>
			<p class="MLP-text">„Tak vidíš, Kitty, tvé toužebné přání seznámit se s&nbsp;m-lle…“</p>
			<p class="MLP-text">„Váreňkou,“ s&nbsp;úsměvem odpověděla Váreňka. „Všichni mi tak říkají.“</p>
			<p class="MLP-text">Kitty zčervenala radostí a&nbsp;dlouho mlčky tiskla své nové přítelkyni ruku, ale ta ruka stisk neopětovala, nýbrž ležela nehybně v&nbsp;její ruce. Ruka neopětovala stisk, avšak obličej m-lle Váreňky se rozšířil v&nbsp;tichém, radostném, třeba i&nbsp;maličko smutném úsměvu, odhalujícím velké, ale nádherné zuby.</p>
			<p class="MLP-text">„Sama jsem si to už dávno přála,“ řekla Váreňka.</p>
			<p class="MLP-text">„Ale když vy pořád máte co dělat…“</p>
			<p class="MLP-text">„Právě naopak, nemám vůbec co dělat,“ odpověděla Váreňka, ale vzápětí musela své nové známé opustit, protože k&nbsp;ní běžela dvě ruská děvčátka, dcerky jednoho pacienta.</p>
			<p class="MLP-text">„Váreňko, máte jít k&nbsp;mamince!“ volaly.</p>
			<p class="MLP-text">A&nbsp;Váreňka šla za nimi.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-32" class="footnote-anchor" href="#footnote-3409-32-backlink">32</a>  Záliby. <span class="MLP-znak-kurziva-9b char-style-override-2">(franc.)</span></p>
				</div>
				<div class="footnote">
					<p class="MLP-pozn-pod-carou"><a id="footnote-3409-33" class="footnote-anchor" href="#footnote-3409-33-backlink">33</a>  Jeho společnice. <span class="MLP-znak-kurziva-9b char-style-override-2">(franc.)</span></p>
				</div>
			</div>
		</div>
</body>
</html>