<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-21</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-1-18" class="MLP-uroven2-kapitola"><a id="x.8374"></a>XVIII</p>
			<p class="MLP-text-bez1radku"><span>Vronskij se ubíral za průvodčím do vozu a&nbsp;u&nbsp;vchodu do kupé zůstal stát, aby vycházející dáma mohla projít. S&nbsp;taktem, vlastním člověku z&nbsp;vyšší společnosti, poznal na první pohled, že tato dáma rovněž náleží k&nbsp;vyšším kruhům. Omluvil se a&nbsp;už chtěl vstoupit dovnitř, ale nedalo mu to a&nbsp;pohlédl na ni ještě jednou&nbsp;– nikoli proto, že byla velmi hezká, ani ho nezaujal půvab a&nbsp;skromná grácie vyzařující z&nbsp;celé postavy, nikoli, avšak ve výrazu jejího spanilého obličeje, jak šla kolem něho, byla jakási lahoda a&nbsp;něha. Když se ohlédl, také otočila hlavu. Jiskrné šedivé oči, přecházející pod hustými řasami až do černa, utkvěly přátelsky a&nbsp;pozorně na jeho tváři, jako by ho poznávala, a&nbsp;vzápětí se přenesly na přicházející zástup, jako by někoho hledaly. I&nbsp;v&nbsp;tom letmém pohledu zachytil Vronskij tajenou živost, která jí pohrávala na tváři a&nbsp;těkala mezi jiskrnýma očima a&nbsp;sotva patrným úsměvem, který jí zvlnil rudé rty. Snad jakási přemíra citů tolik naplňovala její bytost, že se proti její vůli odrážela v&nbsp;zářícím pohledu a&nbsp;hned zase v&nbsp;úsměvu. Naschvál uhasila světélko v&nbsp;očích, ale svítilo proti její vůli v&nbsp;sotva patrném úsměvu.</span></p>
			<p class="MLP-text">Vronskij vstoupil do vozu. Matka, hubená stařenka s&nbsp;černýma očima a&nbsp;s&nbsp;lokýnkami mžourala, jak si prohlížela syna, a&nbsp;mírně se usmívala tenkými rty. Vstala ze sedadla, svěřila komorné kabelku, podala synovi malou hubenou ruku, přitáhla jeho hlavu k&nbsp;sobě a&nbsp;políbila ho na tvář. „Dostal jsi telegram? Jsi zdráv? Chválabohu.“</p>
			<p class="MLP-text">„Jelo se vám dobře?“ Syn se posadil k&nbsp;matce, ale mimoděk naslouchal ženskému hlasu za dveřmi. Věděl, že je to hlas dámy, s&nbsp;kterou se setkal u&nbsp;vchodu.</p>
			<p class="MLP-text">„Přece s&nbsp;vámi nesouhlasím,“ říkala.</p>
			<p class="MLP-text">„Petrohradský názor, milostivá.“</p>
			<p class="MLP-text">„Ne petrohradský, ale prostě ženský,“ odpověděla dáma. „Poroučím se, dovolte, abych vám políbil ručku.“</p>
			<p class="MLP-text">„Na shledanou, Ivane Petroviči. A&nbsp;poohlédněte se po bratrovi a&nbsp;pošlete ho za mnou,“ pravila dáma už skoro ve dveřích a&nbsp;znova vstoupila do kupé.</p>
			<p class="MLP-text">„Už jste našla bratra?“ zeptala se Vronská.</p>
			<p class="MLP-text">Nyní si Vronskij uvědomil, že je to Kareninová.</p>
			<p class="MLP-text">„Váš bratr je tady,“ řekl a&nbsp;vstal. „Promiňte, že jsem vás nepoznal, ale naše známost byla tak krátká,“ pokračoval a&nbsp;uklonil se, „že se na mě asi nepamatujete.“</p>
			<p class="MLP-text">„O&nbsp;ne. Poznala bych vás, protože jsme s&nbsp;vaší paní matinkou mluvily skoro celou cestu jen o&nbsp;vás,“ řekla a&nbsp;konečně povolila živosti, deroucí se na povrch, aby se projevila v&nbsp;úsměvu. „Ale bratr tu pořád není.“</p>
			<p class="MLP-text">„Tak ho přece zavolej, Aljošo,“ řekla stará hraběnka. Vronskij vyšel na nástupiště a&nbsp;zavolal:</p>
			<p class="MLP-text">„Oblonskij! Tady!“</p>
			<p class="MLP-text">Ale Kareninová na bratra nečekala, a&nbsp;sotvaže ho zahlédla, rázným svižným krokem vyšla z&nbsp;vozu. A&nbsp;jakmile k&nbsp;ní bratr přistoupil, objala ho levou rukou kolem krku pohybem, který Vronského překvapil rozhodností i&nbsp;grácií, prudce ho k&nbsp;sobě přivinula a&nbsp;vroucně políbila. Vronskij na ní mohl oči nechat a&nbsp;usmíval se, ani nevěděl čemu. Ale pak si vzpomněl, že matka ho očekává a&nbsp;vrátil se do vozu.</p>
			<p class="MLP-text">„Velice roztomilá, není-liž pravda?“ řekla hraběnka. „Muž ji usadil ke mně a&nbsp;já jsem byla velice ráda. Celou cestu jsme se spolu bavily. No, a&nbsp;ty prý… vous filez le parfait amour. Tant mieux, mon cher, tant mieux.<span class="char-style-override-1"><a id="footnote-3409-12-backlink" class="footnote-link" href="#footnote-3409-12">12</a></span>“</p>
			<p class="MLP-text">„Nevím, nač narážíte, mamá,“ odpověděl syn chladně. „Tak pů­jde­me, mamá.“</p>
			<p class="MLP-text">Kareninová opět vstoupila. Přišla se rozloučit s&nbsp;hraběnkou. „Tak vidíte, Milosti, už tu máte syna, a&nbsp;já bratra,“ řekla vesele. „A&nbsp;se všemi historkami jsem u&nbsp;konce. Už bych neměla co vyprávět.“</p>
			<p class="MLP-text">„Ó&nbsp;nikoli,“ namítla hraběnka a&nbsp;vzala Kareninovou za ruku. „Mohla bych s&nbsp;vámi jet kolem světa a&nbsp;nenudila bych se. Patříte k&nbsp;těm milým ženám, s&nbsp;kterými si člověk rád pohovoří i&nbsp;posedí mlčky. A&nbsp;se synáčkem si už nedělejte starosti. Vždyť to nejde, být pořád spolu.“</p>
			<p class="MLP-text">Kareninová stála nehybně, úžasně zpříma a&nbsp;usmívala se očima.</p>
			<p class="MLP-text">„Anna Arkaďjevna,“ vysvětlovala hraběnka synovi, „má osmiletého synka, tuším, a&nbsp;ještě nikdy ho nenechala samotného a&nbsp;teď si pořád vyčítá, že ho nechala doma.“</p>
			<p class="MLP-text">„Ano, pořád jsme s&nbsp;paní hraběnkou mluvily, já o&nbsp;svém synovi a&nbsp;ona zas o&nbsp;svém,“ řekla Kareninová a&nbsp;obličej se jí opět rozjasnil v&nbsp;úsměvu, v&nbsp;laskavém úsměvu, platícím Vronskému.</p>
			<p class="MLP-text">„Jistě vás to pořádně znudilo,“ hbitě, v&nbsp;letu zachytil míč koketérie, který mu hodila. Ale zřejmě nechtěla pokračovat v&nbsp;tomto tónu a&nbsp;obrátila se ke staré hraběnce:</p>
			<p class="MLP-text">„Srdečné díky. Ani jsem nezpozorovala, jak ten včerejšek uběhl. Na shledanou, Milosti.“</p>
			<p class="MLP-text">„Buďte hodně zdráva, drahoušku,“ odvětila hraběnka. „Dovolte, abych vás políbila na vaši hezkou tvářinku. Říkám vám prostě, rovnou, jako stará žena, že jsem si vás zamilovala.“</p>
			<p class="MLP-text">Jakkoli to byla konvenční fráze, Kareninová zřejmě upřímně uvěřila a&nbsp;byla potěšena. Začervenala se, trošku se shýbla, nastavila hraběnce tvář k&nbsp;políbení, opět se narovnala a&nbsp;pořád s&nbsp;tím úsměvem, vlnícím se mezi rty a&nbsp;očima, podala Vronskému ruku. Stiskl tu podávanou malou ruku, a&nbsp;opětovaný stisk, energický, pevný a&nbsp;smělý, ho naplnil zvláštní radostí. Vyšla rychlým krokem, tak podivně svižným při její dosti plné postavě. „Velice roztomilá,“ opakovala stará paní.</p>
			<p class="MLP-text">Totéž si myslil i&nbsp;její syn. Provázel ji očima, dokud její graciózní postava nezmizela, a&nbsp;úsměv se mu rozhostil na tváři. Oknem viděl, jak přistoupila k&nbsp;bratrovi, vzala ho za ruku a&nbsp;cosi mu živě vykládala, co zřejmě nemělo nic společného s&nbsp;ním, s&nbsp;Vronským, a to ho zamrzelo.</p>
			<p class="MLP-text">„Tak co, mamá, jste docela zdráva?“ otázal se.</p>
			<p class="MLP-text">„Všecko v&nbsp;nejlepším pořádku. Alexandr byl velice milý. A&nbsp;Marie velice zkrásněla. Je teď moc hezká.“</p>
			<p class="MLP-text">A&nbsp;zase vyprávěla o&nbsp;tom, co ji nejvíce zajímalo, o&nbsp;vnukových křtinách, na kterých byla v&nbsp;Petrohradě, i&nbsp;o&nbsp;zvláštní přízni panovníkově, které se těší starší syn.</p>
			<p class="MLP-text">„Lavrentij už je tady,“ řekl Vronskij, když vyhlédl z&nbsp;okna, „teď bychom mohli jít, jestli si přejete.“</p>
			<p class="MLP-text">Starý správce, který jel s&nbsp;hraběnkou, přišel do vozu oznámit, že je vše připraveno, a&nbsp;hraběnka vstala a&nbsp;chystala se k&nbsp;odchodu.</p>
			<p class="MLP-text">„Půjdeme, dokud není tolik lidí,“ řekl Vronskij.</p>
			<p class="MLP-text">Služebná vzala kabelku a&nbsp;psíka, správce a&nbsp;posluha ostatní zavazadla. Vronskij vzal matku pod paží. Ale když už vystupovali z&nbsp;vozu, najednou se kolem přehnalo několik lidí s&nbsp;vyděšenými obličeji. I&nbsp;přednosta stanice ve své čepici nezvyklé barvy se přehnal kolem. Lidé u&nbsp;vlaku se valili zpátky.</p>
			<p class="MLP-text">„Cože? Co? Kde? Skočil tam! Přejelo ho to!“ ozývalo se v&nbsp;davu.</p>
			<p class="MLP-text">Oblonskij a&nbsp;jeho sestra, kterou vedl pod paží, oba rovněž vyděšeni, se vrátili a&nbsp;zůstali stát před vozem, aby se vyhnuli davu.</p>
			<p class="MLP-text">Dámy odešly do vozu, kdežto Vronskij a&nbsp;Stěpan Arkaďjič se přidali k&nbsp;zástupu, aby zjistili podrobnosti nehody.</p>
			<p class="MLP-text">Hlídač, snad že byl opilý anebo příliš zachumlaný v&nbsp;krutém mrazu, neslyšel couvající vlak, a&nbsp;ten ho přejel.</p>
			<p class="MLP-text">Ještě než se Vronskij a&nbsp;Oblonskij vrátili, zvěděly dámy tyto podrobnosti od správce.</p>
			<p class="MLP-text">Oblonskij i&nbsp;Vronskij, oba viděli zohavenou mrtvolu. Oblonskij byl zjevně zdrcen. Stahoval obličej a&nbsp;měl slzy na krajíčku.</p>
			<p class="MLP-text">„Bože, taková hrůza! Ach, Anno, kdybys to viděla! Bože, taková hrůza!“ opakoval.</p>
			<p class="MLP-text">Vronskij mlčel a&nbsp;jeho hezká tvář byla vážná, ale docela klidná.</p>
			<p class="MLP-text">„Ach, kdyby Vaše Milost viděla,“ říkal Stěpan Arkaďjič. „A&nbsp;jeho žena je tady… Je na ni hrozný pohled… Vrhla se k&nbsp;mrtvole. Prý živil početnou rodinu. To je strašné!“</p>
			<p class="MLP-text">„Nedalo by se pro ni něco udělat?“ vzrušeně zašeptala Kareninová.</p>
			<p class="MLP-text">Vronskij se na ni podíval a&nbsp;už vystupoval z&nbsp;vozu.</p>
			<p class="MLP-text">„Hned přijdu, mamá,“ dodal ve dveřích.</p>
			<p class="MLP-text">Když se po chvíli vrátil, Stěpan Arkaďjič už s&nbsp;hraběnkou rozprávěl o&nbsp;nové zpěvačce a&nbsp;hraběnka se netrpělivě ohlížela po dveřích, čekajíc na syna.</p>
			<p class="MLP-text">„Tak půjdeme,“ řekl Vronskij, jakmile přišel.</p>
			<p class="MLP-text">Vystoupili společně. Vronskij šel s&nbsp;matkou napřed. Vzadu šla Kareninová s&nbsp;bratrem. U&nbsp;východu dohonil Vronského přednosta stanice.</p>
			<p class="MLP-text">„Odevzdal jste mému zástupci dvě stě rublů. Sdělte mi laskavě, komu jsou určeny.“</p>
			<p class="MLP-text">„Vdově,“ odvětil Vronskij a&nbsp;pokrčil rameny. „Nechápu, proč se ještě ptáte.“</p>
			<p class="MLP-text">„Vy jste jí něco poslal?“ volal zezadu Oblonskij. Stiskl sestře ruku a&nbsp;dodal: „To je od vás velice hezké. Že je to skvělý hoch? Poroučím se, Milosti.“</p>
			<p class="MLP-text">Oblonskij a&nbsp;Kareninová zůstali stát, aby se poohlédli po její služebné.</p>
			<p class="MLP-text">Když vyšli z&nbsp;nádraží, byl už kočár Vronských pryč. Vycházející lidé dosud hovořili o&nbsp;tom, co se stalo.</p>
			<p class="MLP-text">„Hrozná smrt!“ řekl jakýsi kolemjdoucí pán. „Prý byl na dva kusy.“</p>
			<p class="MLP-text">„Myslím, že je naopak nejlehčí, okamžitá,“ prohodil jiný.</p>
			<p class="MLP-text">„Že taky neudělají nějaká opatření,“ mínil třetí.</p>
			<p class="MLP-text">Kareninová nasedla do kočáru a&nbsp;Stěpan Arkaďjič k&nbsp;svému údivu spatřil, jak se jí škubou rty a&nbsp;jak stěží zadržuje pláč.</p>
			<p class="MLP-text">„Co je ti, Anno?“ zeptal se, když ujeli kousek cesty.</p>
			<p class="MLP-text">„Špatné znamení.“</p>
			<p class="MLP-text">„Hlouposti! Přijela jsi, to je to hlavní. Neumíš si představit, jak na tebe spoléhám.“</p>
			<p class="MLP-text">„Znáš se s&nbsp;Vronským dlouho?“</p>
			<p class="MLP-text">„Ano. Víš, doufáme, že si vezme Kitty.“</p>
			<p class="MLP-text">„Tak?“ řekla Anna tiše. „No, a&nbsp;teď si promluvíme o&nbsp;tobě,“ dodala pohazujíc hlavou, jako by chtěla přímo fyzicky odehnat něco, co jí překáželo a&nbsp;vadilo. „Promluvíme si, jak to vypadá s&nbsp;tebou. Dostala jsem tvůj dopis, a&nbsp;tak jsem tady.“</p>
			<p class="MLP-text">„Ano, jsi má jediná naděje,“ řekl Stěpan Arkaďjič.</p>
			<p class="MLP-text">„Pověz mi všecko.“</p>
			<p class="MLP-text">A&nbsp;Stěpan Arkaďjič vyprávěl.</p>
			<p class="MLP-text">Když přijeli k&nbsp;domu, vysadil sestru, s&nbsp;povzdechem jí stiskl ruku a&nbsp;jel do úřadu.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-12" class="footnote-anchor" href="#footnote-3409-12-backlink">12</a>  Máš ideální lásku. Tím lépe, chlapče, tím lépe. <span class="MLP-znak-kurziva-9b char-style-override-2">(franc.)</span></p>
				</div>
			</div>
		</div>
</body>
</html>