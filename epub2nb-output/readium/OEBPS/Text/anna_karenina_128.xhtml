<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-125</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ">
		<div>
			<p id="toc_marker-4-18" class="MLP-uroven2-kapitola">XVIII</p>
			<p class="MLP-text-bez1radku">Po rozmluvě s&#160;Kareninem vyšel Vronskij před dům a&#160;zůstal stát. Stěží si uvědomoval, kde je a&#160;kam má jít nebo jet. Cítil se zahanben, ponížen, vinen a&#160;zbaven možnosti smýt svou pohanu. Cítil se vyšinut z&#160;dráhy, kterou až dosud kráčel tak hrdě a&#160;svižně. Všechny životní návyky a&#160;zásady, zdánlivě tak pevné, najednou se ukázaly jako mylné a&#160;nevyhovující. Oklamaný manžel, který se dosud jevil jako ubohý tvor, jako náhodná a&#160;poněkud komická překážka jeho štěstí, znenadání přišel přímo na její vyzvání, ona sama ho povznesla na úctyhodnou výši a&#160;na té výši se neprojevil jako zlý ani jako falešný nebo směšný člověk, ale jako člověk dobrý, prostý a&#160;přitom vznešený. To Vronskij chtěj nechtěj cítil. Úlohy se pojednou vyměnily. Vronskij si uvědomoval jeho vznešenost a&#160;své ponížení, jeho pravdu i&#160;svou nepravdu. Uvědomil si, že její manžel byl velkomyslný i&#160;ve svém žalu, kdežto on se choval nízce a&#160;malicherně ve svém klamu. Ale vědomí vlastní nízkosti vůči člověku, jímž neprávem pohrdal, bylo jen dílčí příčinou jeho zármutku. Cítil se teď nevýslovně nešťasten proto, že jeho vášeň, o&#160;které se poslední dobou domníval, že chladne&#160;– dnes, kdy věděl, že Annu ztratil navždy, je mocnější než kdykoli předtím. Poznal Annu dokonale za její nemoci, nahlédl jí do duše a&#160;zdálo se mu, že ji dosud nikdy neměl rád. A&#160;teď, kdy ji poznal a&#160;miloval ji opravdově, dostalo se mu před ní ponížení, ztratil ji navždy a&#160;zanechal po sobě jen hanebnou vzpomínku. A&#160;nejstrašnější byla ta směšná, potupná situace, když mu Alexej Alexandrovič násilně sundával ruce z&#160;obličeje, planoucího studem. Vronskij teď stál bezradně před domem Kareninových a&#160;nevěděl kudy kam.</p>
			<p class="MLP-text">„Budete si přát drožku?“ ptal se vrátný.</p>
			<p class="MLP-text">„Ano.“</p>
			<p class="MLP-text">Když se Vronskij vrátil po třech bezesných nocích domů, ani se nesvlékl a&#160;ulehl na pohovku obličejem dolů, hlavu na zkřížených rukou. Hlava mu ztěžkla. Představy, vzpomínky a&#160;roztodivné myšlenky se v&#160;ní střídaly nesmírně rychle a&#160;výrazně. Jednou to byl lék, který podával na lžičce nemocné a&#160;přelil jej, pak zas bílé ruce porodní asistentky, jindy zvláštní pozice Alexeje Alexandroviče na zemi před postelí.</p>
			<p class="MLP-text">Spát! Spát, zapomenout, řekl si Vronskij pln klidné jistoty zdravého člověka, je-li unaven a&#160;chce spát, že ihned usne. A&#160;vskutku se mu v&#160;tom okamžiku začalo v&#160;hlavě všechno plést a&#160;už padal do propasti zapomnění. Moře podvědomého bytí už stahovalo své vlny nad jeho hlavou, když tu jako by se v&#160;něm vybil nejsilnější elektrický náboj&#160;– škubl sebou, až se zhoupl celým tělem na pérované pohovce, vzepřel se na rukou a&#160;celý vyděšený si klekl. Oči měl zeširoka otevřené, jako by vůbec nebyl spal. Tíže hlavy a&#160;malátnost údů, již pociťoval ještě před chvílí, náhle zmizela.</p>
			<p class="MLP-text">Můžete mě zašlapat do bláta, slyšel slova Alexeje Alexandroviče a&#160;viděl ho před sebou. Viděl Annu s&#160;horečnatým ruměncem v&#160;obličeji a&#160;s&#160;lesknoucíma se očima, jak se něžně a&#160;láskyplně dívá nikoli na něho, ale na Alexeje Alexandroviče. Viděl svůj, jak se mu zdálo, hloupý a&#160;směšný zjev, když mu Karenin sundal ruce z&#160;obličeje. Opět natáhl nohy, zaujal dřívější pozici na pohovce a&#160;zavřel oči.</p>
			<p class="MLP-text">Usnout! Usnout, usnout, opakoval si. Ale se zavřenýma očima viděl ještě zřetelněji Anninu tvář, jaká byla v&#160;ten památný večer před dostihy.</p>
			<p class="MLP-text">„Není to a&#160;nebude, a&#160;ona to chce vymazat ze své paměti. Ale já bez toho nemohu žít. Jak se usmíříme, jak se usmíříme?“ pronesl nahlas a&#160;bezděčně ta slova opakoval. Takové opakování slov bránilo vzniku dalších představ a&#160;vzpomínek, které se mu&#160;– to cítil&#160;– hromadily v&#160;hlavě. Opakování slov však neudrželo fantazii nadlouho. Opět se před ním nesmírnou rychlostí střídaly nejkrásnější chvíle i&#160;nedávné ponížení. Dej ty ruce pryč, zní Annin hlas. Vronskij dává ruce z&#160;obličeje a&#160;cítí, jak zahanbeně a&#160;hloupě vypadá.</p>
			<p class="MLP-text">Pořád ležel a&#160;snažil se usnout, ačkoli tušil, že na to není nejmenší naděje, a&#160;pořád si šeptem opakoval namátkou vybraná slova z&#160;nějaké myšlenky, jen aby zabránil vzniku nových představ. Zpozorněl&#160;– a&#160;uslyšel, jak divný, pomatený hlas opakuje šeptem: „Nedovedl sis vážit, nedovedl jsi využít. Nedovedl sis vážit, nedovedl jsi využít.“</p>
			<p class="MLP-text">Co to má znamenat? Snad nezačíná šílet? Možná. Proč lidé šílí, proč páchají sebevraždy? Když Vronskij otevřel oči, s&#160;údivem spatřil u&#160;své hlavy polštář, který vyšívala Varja, bratrova žena. Ohmatal střapec u&#160;polštáře a&#160;pokusil se vybavit si ve vzpomínce Varju a&#160;kdy ji naposled viděl. Ale každá myšlenka na něco vedlejšího mu byla trýzní. Ne, ne, musí usnout! Přitáhl si polštář a&#160;přitiskl na něj hlavu, ale jen s&#160;velkou námahou udržel oči zavřené. Vyskočil a&#160;posadil se. S&#160;tím je konec, řekl si. Musel uvážit, co dál. Co mu zbylo? V&#160;duchu si rychle proběhl celý svůj život mimo lásku k&#160;Anně.</p>
			<p class="MLP-text">Kariéra? Serpuchovskoj? Společnost? Dvůr? Neměl se čeho zachytit. To všecko mívalo smysl dřív, ale teď už nic z&#160;toho neexistovalo. Vronskij vstal z&#160;pohovky, svlékl si kabát, povolil opasek, odhalil si zarostlá prsa, aby mohl volněji dýchat, a&#160;přešel pokojem. „Tak lidi šílejí,“ opakoval, „a tak se střílejí… aby unikli hanbě,“ dodal zdlouhavě.</p>
			<p class="MLP-text">Šel ke dveřím a&#160;zavřel je. Pak se strnulým pohledem a&#160;pevně zaťatými zuby přistoupil ke stolu, vzal revolver, prohlédl si ho, natáhl kohoutek a&#160;zamyslil se. Chvíli stál nehybně se sklopenou hlavou v&#160;patrném myšlenkovém vypětí, revolver v&#160;ruce, a&#160;přemýšlel. „Ovšem,“ řekl si, jako by ho byl logický, dlouhý, jasný myšlenkový pochod dovedl k&#160;neklamnému závěru. Ve skutečnosti však bylo toto „ovšem“, pro něho přesvědčivé, jen výsledkem opakování zrovna takového koloběhu vzpomínek a&#160;představ, jaký za tu hodinu prodělal už málem stokrát. Byly to zase vzpomínky na štěstí, provždy ztracené, byla to stejná představa bezúčelnosti všeho, co ho ještě čeká v&#160;životě, bylo to totéž vědomí vlastní hanby. Stejná byla posloupnost těchto představ a&#160;pocitů.</p>
			<p class="MLP-text">„Ovšem,“ opakoval, když se jeho myšlenky už potřetí pohybovaly v&#160;onom začarovaném kruhu vzpomínek a&#160;představ, přiložil revolver k&#160;levé straně prsou, prudce škubl celou rukou, jako když náhle sevře pěst, a&#160;stiskl spoušť. Výstřel neslyšel, ale silná rána do prsou mu podrazila nohy. Chtěl se chytit okraje stolu, upustil revolver, zavrávoral a&#160;dosedl na zem, udiveně se rozhlížeje kolem sebe. Jak se tak díval zdola na prohnuté nohy stolu, koš na papír a&#160;na tygří kůži, ani nepoznával svůj pokoj. Rychlé vrzavé kroky sluhy, který šel salónem, ho vzpamatovaly. Po velkém myšlenkovém úsilí pochopil, že sedí na podlaze, a&#160;když uviděl krev na tygří kůži i&#160;na své ruce, pochopil, že se chtěl zastřelit.</p>
			<p class="MLP-text">„To je hloupé! Netrefil jsem se,“ řekl nahlas a&#160;šátral po revolveru. Ten ležel vedle, ale Vronskij jej hledal o&#160;kus dál. Přitom se natahoval na druhou stranu, ale nemohl udržet rovnováhu. Upadl zalit krví.</p>
			<p class="MLP-text">Elegantní sluha s&#160;licousy, který si známým častokrát stěžoval na své nervy, se tak poděsil, když viděl pána ležet na zemi, že ho nechal krvácet a&#160;rozběhl se pro pomoc. Za hodinu přijela švagrová Varja a&#160;s&#160;pomocí lékařů, pro které poslala na všecky strany a&#160;kteří se dostavili současně, položila raněného na lůžko a&#160;zůstala u&#160;něho, aby ho ošetřovala.</p>
		</div>
</body>
</html>