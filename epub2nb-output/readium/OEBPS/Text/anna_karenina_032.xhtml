<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-29</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ">
		<div>
			<p id="toc_marker-1-26" class="MLP-uroven2-kapitola">XXVI </p>
			<p class="MLP-text-bez1radku">Ráno vyjel Konstantin Levin z&#160;Moskvy a&#160;navečer přijel domů. Cestou ve vlaku rozprávěl se sousedy o&#160;politice, o&#160;nových železnicích, a&#160;stejně jako v&#160;Moskvě i&#160;zde ho zmáhala změť pojmů, nespokojenost se sebou samým, neurčitý pocit studu. Ale když vystoupil doma na stanici, když poznal jednookého kočího Ignata s&#160;vyhrnutým límcem, když v&#160;bledém světle padajícím z&#160;nádražních oken uviděl své saně vystlané koberci, své koně s&#160;podvázanými ocasy a&#160;v&#160;postroji s&#160;kroužky a&#160;třásněmi, když mu Ignat, hned jak nasedali do saní, vypověděl místní novinky, jak přijel dodavatel a&#160;že se otelila Pávička&#160;– tu cítil, že změť se pozvolna vyjasňuje a&#160;stud i nespokojenost s&#160;vlastní osobou mizí. Cítil to, už když spatřil Ignata a&#160;koně; ale když si pak oblékl selský kožich, který mu Ignat dovezl, když se do něho zahalil, usedl do saní a&#160;ty se rozjely, když cestou přemýšlel, co nového zřídí ve vsi, a&#160;přitom se díval na přípřežního, kdysi jezdeckého donského koně, zchváceného, ale přesto rychlého, v&#160;těch chvílích začínal chápat zcela jinak, co se s&#160;ním událo. Cítil, že je sám sebou, a&#160;jiný být nechtěl. Chtěl teď jenom být lepší než dosud. Za prvé si umínil, že ode dneška už nebude doufat v&#160;nezměrné štěstí, které mu měl poskytnout sňatek, a&#160;proto nebude tolik pohrdat přítomností. Za druhé se už nikdy nedá strhnout ohavnou vášní, na kterou vzpomínal s&#160;pocity tak mučivými, když se chtěl ucházet o&#160;Kitty. Potom si při vzpomínce na bratra předsevzal, že už na něho nikdy nezapomene, že ho bude sledovat a&#160;nepustí ho z&#160;dohledu, aby byl připraven pomoci, kdyby s&#160;ním bylo zle. Tušil, že to bude už brzo. I&#160;bratrovy řeči o&#160;komunismu, které tehdy bral tak povrchně, ho nyní nutily k&#160;zamyšlení. Považoval přeměnu hospodářských podmínek za absurdní, ale přitom vždy cítil, jak je nespravedlivé, že on žije v&#160;nadbytku a&#160;lid v&#160;bídě, a&#160;proto si teď umínil: ačkoli už dřív mnoho pracoval a&#160;nežil v&#160;přepychu, bude teď pracovat ještě víc a&#160;dopřeje si přepychu ještě méně, aby měl vědomí dokonalé spravedlnosti. A&#160;to vše se mu zdálo tak snadné, že se celou cestu oddával nejkrásnějším snům. Pln optimistických nadějí v&#160;nový, lepší život dojel kolem deváté večer k&#160;svému statku.</p>
			<p class="MLP-text">Z&#160;oken pokojíku Agafji Michajlovny, staré chůvy, která byla u&#160;Levina hospodyní, padalo světlo na zavátý prostor před domem. Agafja ještě nespala. Vzbudila Kuzmu a&#160;ten vyběhl na schůdky rozespalý a&#160;bos. Fenka Laska se také vyřítila ven, div Kuzmu neporazila, kňučela, lísala se k&#160;Levinovi, vyskakovala a&#160;nejraději by se mu opřela předními tlapami o&#160;prsa, ale neopovážila se.</p>
			<p class="MLP-text">„Milostpán se brzo vrátil,“ řekla Agafja.</p>
			<p class="MLP-text">„Už se mi stýskalo, Agafjo Michajlovno. Všude dobře, doma nejlíp,“ odpověděl Levin a&#160;ubíral se do pracovny.</p>
			<p class="MLP-text">Donesená svíce pracovnu pomalu osvětlila. Vynikly známé detaily: jelení parohy, přihrádky s&#160;knihami, lesklá kamna s&#160;větrákem, který už dávno potřeboval spravit, pohovka po otci, velký stůl, na něm otevřená kniha, rozbitý popelníček, sešit s&#160;poznámkami. Když to všecko uviděl, na okamžik se ho zmocnila pochybnost, že by mohl začít nový život, o&#160;kterém blouznil cestou. Všecky stopy jeho života se tu nahrnuly kolem něho a&#160;říkaly mu: „Ne, neujdeš nám a&#160;nebudeš jiný, zůstaneš takový, jaký jsi byl dosud: pochybovačný, věčně nespokojený sám se sebou, rozvrácený marnými pokusy o&#160;nápravu a&#160;svými pády i&#160;věčným očekáváním štěstí, kterého se ti nedostalo ani dostat nemůže.“</p>
			<p class="MLP-text">Ale to říkaly jeho věci, kdežto druhý hlas, hlas duše, mu pravil, že nesmíme podléhat minulosti a&#160;že člověk může ze sebe udělat cokoli. Poslušen toho hlasu přistoupil k&#160;dvěma činkám v&#160;koutě a&#160;začal je vzpírat a&#160;cvičit s&#160;nimi, aby se vzpružil. Za dveřmi vrzly kroky. Rychle dal činky na místo.</p>
			<p class="MLP-text">Vstoupil správce, řekl, že je chválabohu vše v&#160;pořádku, jenom pohanka na nové sušárně se připálila. Levina ta zpráva <span>rozzlobila.</span> Novou sušárnu dal sám vystavět a&#160;byla zčásti jeho vynálezem. Správce byl proti sušárně vždycky zaujat, a&#160;že se pohanka připálila, hlásil teď s&#160;tajenou vítězoslávou. Avšak Levin byl pevně přesvědčen, že se mohla připálit jen proto, že nebylo dbáno všech opatření, která stokrát nařizoval. Měl zlost a&#160;správci vyčinil. Ale ještě tu byla jedna významná, radostná událost: otelila se Pávička, čistokrevná kráva, za drahé peníze koupená na výstavě.</p>
			<p class="MLP-text">„Dej mi kožich, Kuzmo. A&#160;vy mi obstarejte lucernu, půjdu se podívat,“ řekl Levin správci.</p>
			<p class="MLP-text">Chlév pro plemenný dobytek byl hned za domem. Levin se ubíral přes dvůr kolem závěje u&#160;bezového křoví, až došel k&#160;chlévu. Sotva se otevřely přimrzlé dveře, dýchlo to na něho teplými hnojnými výpary, a&#160;krávy překvapené nezvyklým světlem lucerny se zavrtěly na čerstvé podestýlce. Zaleskl se široký, černostrakatý hřbet holandky. Býk Berkut tu ležel s&#160;kruhem v&#160;nozdrách a&#160;chtěl vstát, ale pak se rozmyslil a&#160;jenom několikrát zasupěl, když šli kolem něho. Červená kráska Pávička, obrovská jako hroch, se otočila zadkem, chráníc telátko před vetřelci, a&#160;očichávala je.</p>
			<p class="MLP-text">Levin vešel do stání, prohlédl Pávičku a&#160;zvedl červenostrakaté telátko na vratké dlouhé nohy. Pávička neklidně zabučela, ale upokojila se, když Levin přistrčil jalůvku až k&#160;ní, ztěžka vydechla a&#160;začala ji olizovat drsným jazykem. Jalůvka vrážela matce nosem do slabin, hledajíc vemeno, a&#160;vrtěla ocáskem.</p>
			<p class="MLP-text">„Posviť mi, Fjodore, pojď sem s&#160;tou lucernou,“ řekl Levin a&#160;prohlížel si jalůvku. „Celá matka! I&#160;když má barvu po otci. Moc pěkná. Dlouhá a&#160;s&#160;úzkými slabinami. Že je pěkná, Vasiliji Fjodoroviči?“ otočil se ke správci. Samou radostí nad jalůvkou mu i&#160;pohanku odpustil.</p>
			<p class="MLP-text">„Po kom by taky byla ošklivá? Ale dodavatel Semjon tu byl druhý den, co jste odjel. Musíme se s&#160;ním dohodnout, Konstantine Dmitriči,“ řekl správce. „Už jsem vám prve říkal o&#160;tom stroji.“</p>
			<p class="MLP-text">To stačilo, aby se Levin pohroužil do všech drobných i&#160;větších starostí v&#160;hospodářství, jež bylo velké a&#160;složité, šel tedy rovnou z&#160;kravína do kanceláře, kde pohovořil se správcem a&#160;s&#160;dodavatelem Semjonem, pak se vrátil domů a&#160;rovnou se odebral do salónu.</p>
		</div>
</body>
</html>