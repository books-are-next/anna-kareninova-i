<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-10</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ">
		<div>
			<p id="toc_marker-1-7" class="MLP-uroven2-kapitola"><a id="x.8341"></a>VII</p>
			<p class="MLP-text-bez1radku">Levin přijel do Moskvy ranním vlakem a&#160;ubytoval se u&#160;staršího nevlastního bratra. Jakmile se převlékl, šel za ním do pánského pokoje. Chtěl mu svěřit, proč přijel, a&#160;požádat ho o&#160;radu. Ale bratr nebyl sám. Seděl u&#160;něho známý profesor filozofie, jenž přijel z&#160;Charkova jen proto, aby vysvětlil nedorozumění, ke kterému mezi nimi došlo v&#160;závažné filozofické otázce. Profesor vášnivě polemizoval s&#160;materialisty, Sergej Koznyšov polemiku se zájmem sledoval, a&#160;když si přečetl poslední profesorův článek, sdělil mu v&#160;dopise své námitky. Vytýkal profesorovi přílišné ústupky materialistům. A&#160;profesor ihned přijel, aby se mohli domluvit. Šlo o&#160;módní problém, zda existuje hranice mezi psychickými a&#160;fyziologickými jevy v&#160;činnosti člověka a&#160;kde je.</p>
			<p class="MLP-text">Sergej Ivanovič přivítal bratra obvyklým, vlídně chladným úsměvem, který měl pro každého, představil ho profesorovi a&#160;pokračoval v&#160;debatě.</p>
			<p class="MLP-text">Žlutý obrýlený človíček s&#160;úzkým čelem se na okamžik v<span>ytrhl</span> z&#160;rozmluvy, aby mohl pozdravit, a&#160;pak už si Levina nevšímal a&#160;pokračoval. Levin si sedl a&#160;čekal, kdy profesor odejde, ale námět debaty ho brzo zaujal.</p>
			<p class="MLP-text">Levin se v&#160;časopisech setkal s&#160;články, o&#160;kterých tu byla řeč, a&#160;četl je, neboť ho zajímalo, jak rozvíjejí základy přírodních věd, které dobře znal ze studia na univerzitě, ale nikdy ty vědecké závěry o&#160;původu člověka jakožto živočicha, o&#160;reflexech, o&#160;biologii a&#160;sociologii nespojoval s&#160;otázkami významu života a&#160;smrti pro sebe samého, s&#160;otázkami, které mu poslední dobou přicházely na mysl stále častěji.</p>
			<p class="MLP-text">Jak tu naslouchal bratrově debatě s&#160;profesorem, pozoroval, že spojují vědecké problémy s&#160;osobními, několikrát se téměř přiblížili k&#160;těmto problémům, ale pokaždé, když se podle jeho názoru blížili k&#160;samému jádru, hned zas rychle odbočovali a&#160;opět se nořili do sféry subkategorií, výhrad, citátů, narážek, odkazů k&#160;autoritám, takže Levin stěží chápal, o&#160;čem se mluví.</p>
			<p class="MLP-text">„Nemohu připustit,“ řekl Sergej Ivanovič, přičemž dbal jako vždy o&#160;jasný a&#160;přesný výraz i&#160;vytříbenou dikci, „naprosto nemohu souhlasit s&#160;Keysem, že by veškerá má představa vnějšího světa vyplývala z&#160;dojmů. Sám základní pojem bytí ve mně nevznikl z&#160;počitků, ježto ani neexistuje speciální orgán, který by mohl zprostředkovat tento pojem.“</p>
			<p class="MLP-text">„Ano, jenže oni, Würst, Knaust i&#160;Pripasov, vám odpovědí, že vaše vědomí bytí vyplývá ze souhrnu všech požitků, že vědomí bytí je výsledkem požitků. Wurst dokonce říká přímo: není-li požitku, není ani pojmu bytí.“</p>
			<p class="MLP-text">„Řekl bych to naopak…,“ začal Sergej Ivanovič.</p>
			<p class="MLP-text">Ale tu Levina opět napadlo, že došli k&#160;jádru věci a&#160;zase odbočují, odhodlal se tedy dát profesorovi otázku.</p>
			<p class="MLP-text">„Znamená to, když budou zničeny mé smysly, když odumře mé tělo, že už nemůže existovat žádné bytí?“</p>
			<p class="MLP-text">Nemile vyrušen, což mu působilo až jakousi duševní bolest, ohlédl se profesor mrzutě po divném tazateli, který vypadal spíš jako plavec na Volze než jako filozof, a&#160;s&#160;němou otázkou upřel zrak na Sergeje Ivanoviče. Co tady může vykládat? Ale Koznyšov nemluvil zdaleka tak namáhavě a&#160;jednostranně jako profesor a&#160;ještě mu v&#160;hlavě zbývalo dost místa, aby mohl odpovídat profesorovi a&#160;zároveň chápat prosté, přirozené hledisko, z&#160;kterého byla otázka vyslovena. Řekl s&#160;úsměvem:</p>
			<p class="MLP-text">„Zatím nemáme právo tu otázku řešit…“</p>
			<p class="MLP-text">„Nemáme pro to předpoklady,“ přisvědčil profesor a&#160;pokračoval ve své argumentaci. „Ne, zdůrazňuji, že i&#160;když počitek, jak přímo tvrdí Pripasov, vzniká z&#160;dojmu, musíme přesně rozlišovat tyto dva pojmy.“ Levin už neposlouchal a&#160;čekal, až profesor odejde.</p>
		</div>
</body>
</html>