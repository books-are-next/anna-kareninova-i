<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-118</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ">
		<div>
			<p id="toc_marker-4-11" class="MLP-uroven2-kapitola"><a id="x.8601"></a>XI</p>
			<p class="MLP-text-bez1radku">Společného rozhovoru se účastnili všichni kromě Kitty a&#160;Levina. Zpočátku, když se mluvilo o&#160;vlivu jednoho národa na druhý, přicházelo Levinovi bezděčně na mysl všecko, co mohl k&#160;té otázce poznamenat. Ale myšlenky, kdysi pro něho důležité, mu vířily v&#160;hlavě jako ve snu a&#160;už pro něho neměly nejmenší význam. Bylo mu až divné, proč všichni tak horlivě mluví o&#160;věcech, na kterých nikomu nezáleží. I&#160;Kitty by snad mělo zajímat, co říkali o&#160;právech a&#160;vzdělání žen. Kolikrát o&#160;tom přemýšlela, když vzpomínala na svou přítelkyni z&#160;ciziny Váreňku, na její tíživou závislost, kolikrát přemýšlela o&#160;sobě, co bude s&#160;ní, jestliže se nevdá, a&#160;kolikrát se o&#160;to hádala se sestrou! Ale teď ji to ani dost málo nezajímalo. Rozmlouvala s&#160;Levinem a&#160;nebyla to ani rozmluva, ale jakési tajemné dorozumění, které je každým okamžikem stále víc sbližovalo a&#160;budilo v&#160;nich radostnou bázeň před neznámem, do kterého vstupovali.</p>
			<p class="MLP-text">Nejprve Levin na Kittinu otázku, jak ji loni mohl zahlédnout v&#160;kočáře, vyprávěl, jak šel z&#160;luk po silnici a&#160;potkal ji.</p>
			<p class="MLP-text">„Bylo to časně ráno. Asi jste se zrovna vzbudila. Vaše paní matka spala v&#160;koutku. Bylo nádherné jitro. Jdu a&#160;myslím si&#160;– čípak je to kočár? Krásné čtyřspřeží s&#160;rolničkami, a&#160;na okamžik jste se mihla kolem, viděl jsem okénkem, jak takhle sedíte, oběma rukama držíte tkaničky čepečku a&#160;hrozně o&#160;něčem přemýšlíte,“ říkal s&#160;úsměvem. „Tolik bych si přál vědět, nač jste tenkrát myslila. Na něco důležitého?“</p>
			<p class="MLP-text">Snad jsem nebyla rozcuchaná, napadlo ji. Ale když viděla úsměv nadšení, vyvolaný těmi podrobnostmi v&#160;jeho vzpomínce, cítila, že tehdy naopak působila velice hezkým dojmem. Zarděla se a&#160;radostně se zasmála.</p>
			<p class="MLP-text">„Opravdu už ani nevím.“</p>
			<p class="MLP-text">„Ten Turovcyn se tak hezky směje!“ řekl Levin. Zálibně pozoroval jeho vlahé oči i&#160;tělo otřásající se smíchem.</p>
			<p class="MLP-text">„Znáte ho dlouho?“ zeptala se Kitty.</p>
			<p class="MLP-text">„Kdo by ho neznal?“</p>
			<p class="MLP-text">„Ale vidím, že si o&#160;něm myslíte, že je špatný člověk.“</p>
			<p class="MLP-text">„Špatný ne, ale je to nula.“</p>
			<p class="MLP-text">„A&#160;to zas nemáte pravdu! Už si to nemyslete!“ řekla Kitty. „Taky jsem o&#160;něm nemívala valné mínění, ale je to ohromně milý a&#160;hodný člověk. Má zlaté srdce.“</p>
			<p class="MLP-text">„Jak jste mohla poznat, jaké má srdce?“</p>
			<p class="MLP-text">„Jsme velcí přátelé. Znám ho moc dobře. Loni v&#160;zimě, brzo po tom, co… co jste byl u&#160;nás,“ řekla s&#160;provinilým a&#160;zároveň důvěřivým úsměvem, „dostaly všecky Dolliny děti spálu a&#160;on se u&#160;nich náhodou zrovna stavil. A&#160;představte si,“ dodala šeptem, „bylo mu jí tak líto, že tam zůstal a&#160;pomáhal jí děti ošetřovat. Ano. Celé tři týdny strávil u&#160;nich a&#160;opatroval děti jako chůva.“</p>
			<p class="MLP-text">„Vykládám Konstantinovi Dmitričovi, jak byl Turovcyn u&#160;vás, když děti měly spálu,“ naklonila se k&#160;sestře.</p>
			<p class="MLP-text">„Ano, byl úžasný, báječný!“ řekla Dolly. Podívala se na Turovcyna, který tušil, že se mluví o&#160;něm, a&#160;jemně se na něho usmívala. I&#160;Levin na něho ještě jednou pohlédl a&#160;divil se, že dřív nechápal, jak okouzlující je to člověk.</p>
			<p class="MLP-text">„Moc a&#160;moc se omlouvám a&#160;už nikdy nebudu o&#160;nikom špatně smýšlet!“ řekl vesele, a&#160;tím upřímně vyjádřil, co nyní cítil.</p>
		</div>
</body>
</html>