<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-71</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-2-33" class="MLP-uroven2-kapitola"><a id="x.8490"></a>XXXIII</p>
			<p class="MLP-text-bez1radku">Kitty se seznámila i&nbsp;s&nbsp;paní Stahlovou a&nbsp;ta známost zároveň s&nbsp;přátelským vztahem k&nbsp;Váreňce na ni měla mocný vliv, a&nbsp;nejen to, utěšovala ji v&nbsp;jejím zármutku. Nalezla útěchu v&nbsp;tom, že nová známost jí odhalila zcela nový svět, který neměl nic společného s&nbsp;její minulostí, svět ušlechtilý a&nbsp;krásný, z&nbsp;jehož výše mohla na celou minulost shlížet klidně. Poznala, že kromě života pudového, jemuž se dosud poddávala, existuje život duchovní. Ten život se zjevoval v&nbsp;náboženství, avšak to náboženství nemělo nic společného s&nbsp;tím, které znala Kitty od dětství a&nbsp;které se projevovalo hrubou mší a&nbsp;nešporami v&nbsp;útulku pro vdovy, kde jste se mohli setkat se známými, a&nbsp;memorováním církevně slovanských textů za dozoru důstojného pána. Toto bylo náboženství ušlechtilé a&nbsp;tajemné, související s&nbsp;množstvím krásných myšlenek a&nbsp;citů, náboženství, ve které můžeme nejen věřit, poněvadž je nám uloženo, ale které můžeme milovat.</p>
			<p class="MLP-text">Kitty to vše nepoznala ze slov. Madame Stahlová s&nbsp;ní hovořila jako s&nbsp;rozmilým dítětem, v&nbsp;kterém láskyplně spatřujeme vzpomínku na vlastní mladost, a&nbsp;jen jedinkrát se zmínila, že útěchu v&nbsp;každém lidském žalu skýtá jen láska a&nbsp;víra a&nbsp;že pro Kristův soucit s&nbsp;námi není žalů nicotných, a&nbsp;pak hned začala o&nbsp;něčem jiném. Ale Kitty v&nbsp;každém jejím hnutí, v&nbsp;každém slově, v&nbsp;každém jejím&nbsp;– jak říkala&nbsp;– nebeském pohledu a&nbsp;především v&nbsp;celém jejím životním příběhu, který znala od Váreňky, ve všem poznávala, „co je důležité“ a&nbsp;co až dosud neznala.</p>
			<p class="MLP-text">Ale třebaže byla madame Stahlová ušlechtilé povahy, třebaže celý její příběh byl tak dojemný a&nbsp;její řeč ušlechtilá a&nbsp;něžná, Kitty v&nbsp;ní bezděčně postřehla rysy, které ji mátly. Všimla si, když se jí madame Stahlová vyptávala na její rodinu, že se pohrdavě usmála, což bylo v&nbsp;rozporu s&nbsp;křesťanskou dobrotou. Když se pak u&nbsp;ní sešla s&nbsp;katolickým duchovním, všimla si ještě, že madame Stahlová pečlivě ukrývá tvář ve stínu dál od lampy a&nbsp;podivně se usmívá. Aťsi byly ty dva postřehy bezvýznamné, přece ji to mátlo a&nbsp;začala o&nbsp;madame Stahlové pochybovat. Ale zato Váreňka, osamělá, bez příbuzných a&nbsp;bez přátel, Váreňka, která zažila trpké zklamání, si nic nepřála, ničeho nelitovala, Váreňka byla dokonalost, o&nbsp;které Kitty mohla jen nesměle snít. Na Váreňce poznala, že stačí zapomenout na sebe a&nbsp;mít rád jiné lidi, a&nbsp;člověk bude klidný, šťastný a&nbsp;dokonalý. A&nbsp;taková chtěla být Kitty. Když teď jasně pochopila, na čem <span class="MLP-znak-kurziva-11b">nejvíc záleží,</span> nespokojila se pouhým nadšením, ale ihned se z&nbsp;celé duše oddala novému životu, který se před ní objevil. Podle Váreňčina vyprávění o&nbsp;tom, co činí madame Stahlová i&nbsp;ostatní, jež jmenovala, si Kitty už zosnovala plán, jak bude napříště žít. Ať bude žít kdekoli, bude stejně jako neteř paní Stahlové Aline, o&nbsp;které jí Váreňka mnoho vyprávěla, vyhledávat nešťastníky, podle svých sil jim pomáhat, rozdávat evangelia, číst z&nbsp;evangelia nemocným, zločincům, umírajícím. Zvlášť nápad se čtením evangelia, jak jej prováděla Aline, Kitty okouzloval. Ale to všecko byly tajné sny, o&nbsp;kterých se nezmiňovala ani matce, ani Váreňce.</p>
			<p class="MLP-text">Zatím Kitty čekala, až nastane čas, kdy bude v&nbsp;širokém měřítku uskutečňovat své plány, ale ovšem i&nbsp;zde v&nbsp;lázních, kde bylo tolik lidí chorých a&nbsp;nešťastných, snadno našla příležitost uplatnit své nové zásady, v&nbsp;nichž si brala příklad z&nbsp;Váreňky.</p>
			<p class="MLP-text">Paní kněžna pozorovala zpočátku jen tolik, že na Kitty má mocný vliv její engouement, jak tomu říkala, v&nbsp;paní Stahlové a&nbsp;zejména ve Váreňce. Viděla, že si Kitty bere z&nbsp;Váreňky příklad nejen v&nbsp;její činnosti, ale že bezděčně napodobuje i&nbsp;její chůzi, mluvu a&nbsp;mžourání očima. Ale pak kněžna zpozorovala, že dcera prožívá nezávisle na tomto okouzlení nějaký vážný duševní přerod.</p>
			<p class="MLP-text">Kněžna viděla, že Kitty si po večerech čítá ve francouzském evangeliu, které dostala od paní Stahlové, což dříve nedělávala; že se vyhýbá jejich společnosti a&nbsp;schází se s&nbsp;pacienty, nad kterými drží <span>Váreňka ochrannou ruku, zvlášť s&nbsp;chudobnou rodinou nemocného malíře Petrova. Kitty si patrně zakládala na tom, že v&nbsp;této rodině koná povinnosti milosrdné sestry. To všecko bylo pěkné a&nbsp;kněžna nic nenamítala, tím spíš, že Petrovova paní byla zcela řádná žena a&nbsp;že princezna, které neušla Kittina činnost, ji chválila a&nbsp;říkala jí anděl útěchy. To všecko by bylo docela pěkné, kdyby se to nepřehánělo. Kněžna však viděla, že dcera upadá do extrému, a&nbsp;také jí to říkala.</span></p>
			<p class="MLP-text">„Il ne faut jamais rien outrer,“<span class="char-style-override-1"><a id="footnote-3409-34-backlink" class="footnote-link" href="#footnote-3409-34">34</a></span> říkala jí.</p>
			<p class="MLP-text">Ale dcera jí ani neodpovídala, jen si v&nbsp;duchu říkala, že nelze mluvit o&nbsp;extrému, jde-li o&nbsp;křesťanské skutky. Přeháníme snad, když následujeme učení, které nám velí, udeří-li nás kdo ve tvář, nastavit i&nbsp;druhou, a&nbsp;dát i&nbsp;košili, berou-li nám plášť? Ale kněžně se ty extrémy nelíbily a&nbsp;ještě méně se jí líbilo, že jí Kitty&nbsp;– to cítila&nbsp;– nechce otevřít své srdce.</p>
			<p class="MLP-text">Kitty opravdu před matkou skrývala své nové názory a&nbsp;city. Neskrývala je proto, že by si matky nevážila, že by ji nemilovala, ale jen proto, že to byla její matka. Byla by se spíš svěřila komukoli jinému než matce.</p>
			<p class="MLP-text">„Anna Pavlovna už u&nbsp;nás nějak dlouho nebyla,“ řekla jednou kněžna, míníc paní Petrovovou. „Zvala jsem ji. Ale jí se snad u&nbsp;nás nelíbí.“</p>
			<p class="MLP-text">„Ne, to jsem nepozorovala, mamá,“ pravila Kitty s&nbsp;uzarděním.</p>
			<p class="MLP-text">„Už jsi u&nbsp;nich dávno nebyla?“</p>
			<p class="MLP-text">„Chceme si zítra udělat výlet do hor.“</p>
			<p class="MLP-text">„Proč ne, jen jeďte,“ řekla paní kněžna. Dívala se dceři do rozpačitého obličeje a&nbsp;byla by ráda uhádla příčinu jejích rozpaků.</p>
			<p class="MLP-text">Téhož dne přišla k&nbsp;obědu Váreňka a&nbsp;oznámila, že Anna Pavlovna se rozmyslila a&nbsp;nechce zítra jet do hor. A&nbsp;kněžna si všimla, že Kitty zase zrudla.</p>
			<p class="MLP-text">„Kitty, neměla jsi s&nbsp;Petrovovými nějakou nepříjemnost?“ ptala se kněžna, když osaměly. „Proč už k&nbsp;nám paní neposílá děti a&nbsp;přestala k&nbsp;nám chodit?“</p>
			<p class="MLP-text">Kitty odpověděla, že spolu nic neměly a&nbsp;že naprosto nechápe, co se na ní Anně Pavlovně najednou znelíbilo. Mluvila úplnou pravdu. Nevěděla, proč se k&nbsp;ní Anna Pavlovna chová jinak než dřív, ale tušila to. Tušila něco, co nemohla říci matce, co neřekla ani sobě. Byla to jedna z&nbsp;věcí, které víme, ale které nemůžeme říci ani sobě samým; takový máme strach, abychom se nezmýlili, taková by to byla hanba.</p>
			<p class="MLP-text">Znova a&nbsp;znova si probírala ve vzpomínkách celý svůj vztah k&nbsp;té rodině. Vzpomínala, jaká naivní radost se zračila Anně Pavlovně v&nbsp;dobráckém boubelatém obličeji při každém shledání; vzpomínala na jejich tajné rozpravy o&nbsp;pacientovi, na spiklenecké úmluvy, jak ho vytrhnout z&nbsp;práce, kterou měl zakázánu, a&nbsp;odvést ho na procházku; na přítulnost nejmladšího hošíka, který jí říkal „moje Kitty“ a&nbsp;nešel bez ní spát. Jak bylo všecko hezké! Pak si vzpomněla na přespříliš hubenou postavu Petrova s&nbsp;jeho dlouhým krkem a&nbsp;v&nbsp;hnědém kabátě; na jeho řídké kučeravé vlasy, tázavé modré oči, které ji první dobu děsily, i&nbsp;na jeho bolestné úsilí vypadat před ní svěže a&nbsp;čile. Vzpomínala, jak se první dobu snažila přemoci odpor, který k&nbsp;němu cítila jako ke všem souchotinářům, i&nbsp;jak usilovně přemítala, co mu řekne. Vzpomínala na plachý, zjihlý pohled, kterým ji sledoval, i&nbsp;na zvláštní pocit útrpnosti, tísně a&nbsp;pak vědomí vlastní dobrotivosti, které při tom měla. Jak to všecko bylo hezké!</p>
			<p class="MLP-text">Ale všecko to bylo jen první dobu. Nyní, před několika dny se najednou všecko pokazilo. Anna Pavlovna vítala Kitty s&nbsp;falešnou vlídností a&nbsp;bez ustání pozorovala ji i&nbsp;muže.</p>
			<p class="MLP-text">Snad k&nbsp;ní Anna Pavlovna neochladla proto, že se vždycky tak dojemně radoval z&nbsp;jejího příchodu?</p>
			<p class="MLP-text">Ano, vzpomínala, vypadalo to od Anny Pavlovny nějak nepřirozeně a&nbsp;vůbec se to nesrovnávalo s&nbsp;její dobrotou, když předevčírem řekla mrzutě: „Vidíte, pořád čekal na vás, nechtěl si bez vás vzít kávu, třebaže je hrozně zesláblý.“</p>
			<p class="MLP-text">A&nbsp;možná jí bylo také nemilé, když mu Kitty podala pléd. Je to všecko tak prosté, ale on to přijal tak nešikovně, tak dlouho děkoval, až Kitty byla celá nesvá. A&nbsp;pak ta její podobizna, která se mu tak podařila. A&nbsp;hlavně ten pohled, rozpačitý a&nbsp;něžný! Ano, ano, je to tak, opakovala si Kitty s&nbsp;hrůzou. Ne, to není možné, nesmí to být! Takový chudák, říkala si vzápětí.</p>
			<p class="MLP-text">Ty pochybnosti jí kalily radost z&nbsp;nového života.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-34" class="footnote-anchor" href="#footnote-3409-34-backlink">34</a>  Nikdy se nemá přehánět. <span class="MLP-znak-kurziva-9b char-style-override-2">(franc.)</span></p>
				</div>
			</div>
		</div>
</body>
</html>