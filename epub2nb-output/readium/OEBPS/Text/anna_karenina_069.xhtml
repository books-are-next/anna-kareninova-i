<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-66</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-2-28" class="MLP-uroven2-kapitola"><a id="x.8477"></a>XXVIII</p>
			<p class="MLP-text-bez1radku">Když přijel Alexej Alexandrovič na dostihy, seděla už Anna na tribuně vedle Betsy, na tribuně, kde byl shromážděn výkvět společnosti. Zahlédla muže už z&nbsp;dálky. Dva muži, manžel a&nbsp;milenec, jí byli dvojím středem života, a&nbsp;vyciťovala jejich blízkost i&nbsp;bez pomoci vnějších smyslů. Už z&nbsp;dálky vytušila, že se manžel blíží, a&nbsp;bezděky ho sledovala ve vlnění zástupu, kterým se prodíral. Viděla, jak míří k&nbsp;tribuně, jak blahosklonně opětuje podlízavé úklony, jindy zas přátelsky, roztržitě zdraví sobě rovné anebo usilovně vyčkává, kdy mu věnují pohled mocní tohoto světa, a&nbsp;smeká při tom velký klobouk, který ho tlačí do uší. Znala všechny ty způsoby a&nbsp;všechny jí byly odporné. Nic než ctižádost, nic než touha vyniknout, toť vše, co je v&nbsp;jeho duši. A&nbsp;vznešené úvahy, láska k&nbsp;osvětě, náboženství, to vše je pouhý nástroj, jak dojít úspěchu.</p>
			<p class="MLP-text">Z&nbsp;jeho pohledů na dámskou tribunu (díval se přímo na ni, ale v&nbsp;moři mušelínu, stuh, per, slunečníků a&nbsp;květin nemohl ženu najít) pochopila, že ji hledá. Ale schválně si ho nevšímala.</p>
			<p class="MLP-text">„Alexeji Alexandroviči!“ zavolala na něho kněžna Betsy. „Vy asi hledáte svoji paní. Tady je!“</p>
			<p class="MLP-text">Usmál se svým chladným způsobem.</p>
			<p class="MLP-text">„Tady je tolik oslnivé nádhery, až oči přecházejí,“ pravil a&nbsp;zamířil na tribunu. Usmál se na ženu, jak se sluší na manžela, který se s&nbsp;ní viděl krátce předtím, a&nbsp;pozdravil kněžnu i&nbsp;ostatní známé, přičemž každému učinil zadost, totiž zažertoval s&nbsp;dámami a&nbsp;vyměnil si pozdrav s&nbsp;pány. Dole u&nbsp;tribuny stál generálpobočník, těšící se úctě Alexeje Alexandroviče, muž proslulý svou duchaplností a&nbsp;vzdělaností. Alexej Alexandrovič se s&nbsp;ním dal do řeči. Byla přestávka mezi dostihy, a&nbsp;proto je v&nbsp;rozmluvě nic nerušilo. Generálpobočník dostihy odsuzoval. Karenin mu odporoval a&nbsp;hájil je. Anna <span>poslouchala</span> jeho tenký vyrovnaný hlas, neušlo jí ani slovo, a&nbsp;každé jí připadalo falešné a&nbsp;bolestivě jí trhalo uši.</p>
			<p class="MLP-text">Jakmile začal závod na čtyři versty s&nbsp;překážkami, naklonila se kupředu a&nbsp;oka nespustila z&nbsp;Vronského, když šel ke koni a&nbsp;sedal na něj, a&nbsp;zároveň slyšela odporný, neúnavný hlas svého muže. Soužil ji strach o&nbsp;Vronského a&nbsp;zároveň ji soužil neutichající&nbsp;– jak se jí zdálo&nbsp;– vysoký hlas mužův s&nbsp;povědomou intonací.</p>
			<p class="MLP-text">Jsem špatná žena, jsem padlá žena, myslila si, ale nerada lžu, nesnáším lež, a&nbsp;<span class="MLP-znak-kurziva-11b">jeho</span> (mužovou) duševní potravou je právě lež. Všecko ví, všecko vidí. Co vlastně cítí, může-li tak klidně hovořit? Kdyby ji chtěl zabít, kdyby zabil Vronského, vážila by si ho. Ale to ne, on chce jen lež a&nbsp;slušnost. Neuvažovala, co vlastně od muže chce, jakého by ho chtěla mít. Nechápala ani, že dnešní mimořádná hovornost Alexeje Alexandroviče, která ji tolik dráždí, je pouze výrazem vnitřního neklidu a&nbsp;rozrušení. Když se dítě uhodí, skáče a&nbsp;uvádí v&nbsp;pohyb své svaly, aby přehlušilo bolest. Stejně tak Alexej Alexandrovič potřeboval pohyb duševní, aby přehlušil myšlenky na ženu, které se v&nbsp;její přítomnosti, v&nbsp;přítomnosti Vronského a&nbsp;při neustálém opakování jeho jména neodbytně hlásily. A&nbsp;jako je u&nbsp;dítěte přirozené, když skáče, tak bylo přirozené u&nbsp;něho, že pěkně a&nbsp;chytře mluvil. Říkal:</p>
			<p class="MLP-text">„Nebezpečí při vojenských dostizích je jejich nevyhnutelnou podmínkou. Jestliže se Anglie může v&nbsp;dějinách válečnictví prokázat skvělými výkony jezdectva, tedy jen proto, že historicky rozvíjela tuto schopnost ve zvířatech i&nbsp;v&nbsp;lidech. Dle mého názoru má sport velký význam a&nbsp;my jako vždy vidíme všecko povrchně.“</p>
			<p class="MLP-text">„Kdežpak povrchně,“ ozvala se kněžna Tverská. „Jeden důstojník si prý zlámal dvě žebra.“</p>
			<p class="MLP-text">Alexej Alexandrovič se usmál svým úsměvem, který sice odhaloval zuby, ale jinak nic nepravil.</p>
			<p class="MLP-text">„Dejme tomu, Jasnosti, že tohle není povrchní,“ řekl, „ale vnitřní. Jenže o&nbsp;to neběží,“ opět se obrátil ke generálovi, s&nbsp;kterým mluvil vážně. „Nezapomínejte, že zde jedou vojáci, kteří si zvolili tuto činnost, a&nbsp;uznejte, že každé povolání má svou stinnou stránku. Je to pro vojáka povinností. Nechutný sport, rohování anebo španělské býčí zápasy jsou známkou barbarství. Ale specializovaný sport je známkou vyšší úrovně.“</p>
			<p class="MLP-text">„Ne, podruhé už na něco takového nepůjdu. Příliš mě to rozčiluje,“ pravila kněžna Betsy. „Nemám pravdu, Anno?“</p>
			<p class="MLP-text">„Člověka to sice rozčiluje, ale přitom strhuje,“ řekla jiná dáma. „Kdybych byla Římanka, nevynechala bych ani jedno představení v&nbsp;cirku.“</p>
			<p class="MLP-text">Anna mlčela a&nbsp;s&nbsp;kukátkem na očích se dívala stále do jednoho bodu.</p>
			<p class="MLP-text">V&nbsp;té chvíli šel přes tribunu statný generál. Alexej Alexandrovič ustal v&nbsp;řeči, chvatně, leč důstojně vstal a&nbsp;hluboce se vojenskému hodnostáři uklonil.</p>
			<p class="MLP-text">„Vy nezávodíte?“ žertoval generál.</p>
			<p class="MLP-text">„Můj závod je těžší,“ uctivě odpověděl Alexej Alexandrovič.</p>
			<p class="MLP-text">A&nbsp;třebaže odpověď nic neznamenala, tvářil se generál, že byl obdařen moudrým výrokem moudrého člověka a&nbsp;že dokonale chápe la pointe de la sauce<span class="char-style-override-1"><a id="footnote-3409-29-backlink" class="footnote-link" href="#footnote-3409-29">29</a></span>.</p>
			<p class="MLP-text">„Jsou tu dvě strany,“ pokračoval Alexej Alexandrovič, „závodníci a&nbsp;diváci. A&nbsp;záliba v&nbsp;takové podívané je u&nbsp;diváků jistou známkou nižší úrovně, uznávám, jenže…“</p>
			<p class="MLP-text">„Jasnosti, vsadíme se!“ ozval se dole hlas Oblonského. Volal na Betsy. „Na koho sázíte?“</p>
			<p class="MLP-text">„My s&nbsp;Annou na knížete Kuzovleva,“ odpověděla Betsy.</p>
			<p class="MLP-text">„Já na Vronského. Důstojní soupeři.“</p>
			<p class="MLP-text">„Platí!“</p>
			<p class="MLP-text">„Ale je to pěkné, viďte?“</p>
			<p class="MLP-text">Alexej Alexandrovič mlčel, dokud se kolem něho mluvilo, ale pak zase hned začal.</p>
			<p class="MLP-text">„Uznávám, jenže mužné hry…,“ chtěl pokračovat.</p>
			<p class="MLP-text">Ale v&nbsp;tom okamžiku jezdci startovali a&nbsp;všecky řeči ustaly. I&nbsp;Alexej Alexandrovič zmlkl a&nbsp;všichni vstali a&nbsp;obrátili se k&nbsp;řece. Alexej Alexandrovič se o&nbsp;dostihy nezajímal, a&nbsp;proto se nedíval na jezdce, ale roztržitě si prohlížel unavenýma očima diváky. Jeho zrak utkvěl na Anně.</p>
			<p class="MLP-text">Obličej měla bledý a&nbsp;přísný. Patrně neviděla nic a&nbsp;nikoho než jediného člověka. Křečovitě svírala vějíř a&nbsp;dech se v&nbsp;ní tajil. Podíval se na ni a&nbsp;honem se odvrátil a&nbsp;rozhlédl se po ostatních.</p>
			<p class="MLP-text">Vida, i&nbsp;tahle dáma a&nbsp;ostatní jsou také velmi rozčilené. Je to zcela přirozené, řekl si Karenin. Raději by se na ni nedíval, ale jeho zrak se bezděčně upíral k&nbsp;ní. Opět se pozorně díval do té tváře, snažil se v&nbsp;ní nečíst, co v&nbsp;ní bylo tak jasně vepsáno, a&nbsp;proti své vůli v&nbsp;ní s&nbsp;hrůzou četl, co nechtěl vědět.</p>
			<p class="MLP-text">První Kuzovlevův pád u&nbsp;řeky všecky vzrušil, avšak Alexej Alexandrovič jasně viděl na Annině bledém, vítězoslavném obličeji, že ten, na koho se dívá, se nezřítil. Když Machotin a&nbsp;Vronskij zdolali velkou překážku a&nbsp;hned nato spadl další důstojník hlavou dolů a&nbsp;zabil se, když mezi diváky proběhl šum zděšení, viděl Alexej Alexandrovič, že Anna to ani nevnímá a&nbsp;stěží chápe, o&nbsp;čem se kolem ní mluví. Avšak díval se na ni stále častěji a&nbsp;s&nbsp;rostoucí tvrdošíjností. Anna, cele zaujatá pozorováním Vronského, vytušila, že muž na ni upírá chladné oči.</p>
			<p class="MLP-text">Na okamžik se ohlédla, tázavě se na něho podívala, nepatrně se zamračila a&nbsp;znova se odvrátila.</p>
			<p class="MLP-text">Ach, je mi všecko jedno, pravil její pohled a&nbsp;už mu nevěnovala nejmenší pozornost.</p>
			<p class="MLP-text">Dostihy dopadly nešťastně, ze sedmnácti účastníků jich spadlo a&nbsp;zranilo se přes polovinu. Ke konci dostihů se všech zmocnilo rozčilení, které ještě stouplo, neboť panovník byl nespokojen.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-29" class="footnote-anchor" href="#footnote-3409-29-backlink">29</a>  V čem je vtip. <span class="MLP-znak-kurziva-9b char-style-override-2">(franc.)</span></p>
				</div>
			</div>
		</div>
</body>
</html>