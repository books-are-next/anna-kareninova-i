<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-4</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-1-1" class="MLP-uroven2-kapitola"><a id="x.8326"></a>I</p>
			<p class="MLP-text-bez1radku">Všechny šťastné rodiny jsou si podobné, každá nešťastná rodina je nešťastná po svém.</p>
			<p class="MLP-text">U&nbsp;Oblonských bylo všecko naruby. Žena se dověděla, že muž má poměr s&nbsp;jejich bývalou francouzskou vychovatelkou, a&nbsp;oznámila mu, že s&nbsp;ním nemůže žít pod jednou střechou. Trvalo to už třetí den a&nbsp;nesli to těžce jak manželé sami, tak všichni členové rodiny i&nbsp;služebnictvo. Všichni členové rodiny i&nbsp;sluhové cítili, že jejich soužití nemá smyslu, že i&nbsp;náhodní známí v&nbsp;kterémkoli zájezdním hostinci mají víc společného než oni, členové rodiny a&nbsp;sluhové Oblonských. Žena nevycházela ze svých pokojů, muž se třetí den neukázal doma. Děti se honily po celém domě jako divé; anglická vychovatelka se pohádala s&nbsp;hospodyní a&nbsp;poslala přítelkyni psaníčko, v&nbsp;kterém ji prosila, aby jí sehnala nové místo; kuchař odešel z&nbsp;domu už včera při obědě; kuchařka z&nbsp;čeledníku a&nbsp;kočí dali výpověď.</p>
			<p class="MLP-text"><span>Třetího dne po roztržce se kníže Stěpan Arkaďjič Oblonskij&nbsp;– Stiva, jak se mu říkalo ve společnosti&nbsp;– vzbudil v&nbsp;obvyklou hodinu, totiž v&nbsp;osm ráno, ale ne u&nbsp;ženy v&nbsp;ložnici, nýbrž na safiánové pohovce v&nbsp;pánském pokoji. Otočil silné pěstěné tělo na pérované pohovce, jako by chtěl znovu nadlouho usnout, z&nbsp;druhé strany pevně sevřel polštář a&nbsp;přitiskl se tváří k&nbsp;němu. Ale pak najednou vyskočil, posadil se a&nbsp;otevřel oči.</span></p>
			<p class="MLP-text">Vzpomínal, co se mu zdálo. Copak to bylo? Jakže to bylo? Ach ano, Alabin pořádal oběd v&nbsp;Darmstadtu. Ne, v&nbsp;Darmstadtu ne, ale někde v&nbsp;Americe. Jenže to byl Darmstadt v&nbsp;Americe. Ano, u&nbsp;Alabina se obědvalo na skleněných stolech a&nbsp;ty zpívaly <span class="MLP-znak-kurziva-11b">Il mio tesoro</span><span class="char-style-override-1"><a id="footnote-3409-1-backlink" class="footnote-link" href="#footnote-3409-1">1</a></span><span class="MLP-znak-kurziva-11b">,</span> nebo ne <span class="MLP-znak-kurziva-11b">Il mio tesoro</span>, ale něco hezčího, a&nbsp;pak tam byly nějaké malé likérové lahvičky a&nbsp;zároveň to byly ženy.</p>
			<p class="MLP-text">Stěpanovi Arkaďjiči vesele zasvítily oči a&nbsp;s&nbsp;úsměvem se zamyslil. Ano, bylo to pěkné, tuze pěkné. Ještě tam bylo spousta úžasných věcí, ale v&nbsp;bdělém stavu se to nedá slovy vypovědět ani v&nbsp;myšlenkách vyjádřit. Když zpozoroval, jak se po straně soukenného závěsu prodírá pruh světla, zvesela svěsil nohy z&nbsp;pohovky, nahmatal jimi zlatožluté safiánové pantofle, které mu žena vyšila (dárek k&nbsp;loňským narozeninám), ale ještě nevstal, jen po starém zvyku devíti let natáhl ruku tam, co míval v&nbsp;ložnici pověšený župan. A&nbsp;tu si náhle vzpomněl, jak a&nbsp;proč nespí u&nbsp;ženy v&nbsp;ložnici, nýbrž v&nbsp;pánském pokoji. Úsměv mu zmizel z&nbsp;tváře a&nbsp;Stěpan Arkaďjič svraštil čelo.</p>
			<p class="MLP-text">„Ach ách! A…,“ zahučel při vzpomínce na vše, co se stalo. A&nbsp;v&nbsp;mysli mu zase vytanuly všecky podrobnosti roztržky i&nbsp;celá beznadějná situace, ale nejvíc ho trápilo vědomí vlastní viny.</p>
			<p class="MLP-text">Ovšem! Žena mu neodpustí ani nemůže odpustit. A&nbsp;nejhroznější je, že za všecko může on, může za všecko, ač je bez viny. V&nbsp;tom je celá tragédie. „Ach ách,“ zabědoval zoufale při vzpomínce na nejtíživější dojmy z&nbsp;celé roztržky.</p>
			<p class="MLP-text">Nejhorší byla první chvíle, když se vrátil z&nbsp;divadla, veselý a&nbsp;spokojený, nesl ženě obrovskou hrušku, ale ženu nenašel v&nbsp;salóně. K&nbsp;svému údivu ji nenašel ani v&nbsp;pánském pokoji, až ji nakonec uviděl v&nbsp;ložnici s&nbsp;neblahým psaníčkem v&nbsp;ruce, psaníčkem, které prozradilo vše.</p>
			<p class="MLP-text">Dolly, ta věčně ustaraná, pečlivá a&nbsp;– jak se domníval&nbsp;– nepříliš chytrá Dolly, seděla strnule s&nbsp;psaníčkem v&nbsp;ruce a&nbsp;s&nbsp;výrazem hrůzy, zoufalství a&nbsp;hněvu se na něho dívala.</p>
			<p class="MLP-text">„Co je to? Co?“ ptala se, ukazujíc na psaníčko.</p>
			<p class="MLP-text">A&nbsp;při té vzpomínce, jak se stává často, nesoužila Stěpana Arkaďjiče ani tolik událost sama, jako způsob, kterým reagoval na ženina slova.</p>
			<p class="MLP-text">Stalo se mu v&nbsp;té chvíli, co se lidem stává, jsou-li náhle usvědčeni z&nbsp;převeliké hanebnosti. Nedokázal naladit obličej k&nbsp;situaci, v&nbsp;které se před ženou octl, když bylo odhaleno jeho provinění. Místo, aby se urazil, zapíral, ospravedlnil se, prosil za odpuštění, zůstal třeba i&nbsp;lhostejný (všechno by bylo bývalo lepší, než co udělal!), docela bezděčně (mozkový reflex, říkal si Stěpan Arkaďjič, jelikož měl zálibu ve fyziologii), docela bezděčně se najednou usmál svým obvyklým, dobráckým, a&nbsp;tudíž hloupým úsměvem.</p>
			<p class="MLP-text">Ten hloupý úsměv si nemohl odpustit. Když Dolly ten úsměv uviděla, trhla sebou, jako by ji bodl, prchlivě, jak měla ve zvyku, spustila příval krutých výčitek a&nbsp;vyběhla z&nbsp;pokoje. Od té chvíle nechtěla muže vidět.</p>
			<p class="MLP-text">Za všecko může ten hloupý úsměv, myslil si Stěpan Arkaďjič.</p>
			<p class="MLP-text">Ale co dělat? Co počít? Zoufale si to opakoval a&nbsp;nenalézal odpověď.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-1" class="footnote-anchor" href="#footnote-3409-1-backlink">1</a>  Poklade můj. <span class="MLP-znak-kurziva-9b char-style-override-2">(ital.)</span></p>
				</div>
			</div>
		</div>
</body>
</html>