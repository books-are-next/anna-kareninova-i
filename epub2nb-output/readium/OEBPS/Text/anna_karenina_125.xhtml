<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-122</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ">
		<div>
			<p id="toc_marker-4-15" class="MLP-uroven2-kapitola">XV</p>
			<p class="MLP-text-bez1radku">V&#160;ulicích ještě bylo prázdno. Levin zamířil k&#160;paláci Ščerbackých. Hlavní vrata byla zamčena a&#160;všechno spalo. Šel nazpět, vrátil se do hotelového pokoje a&#160;objednal si kávu. Sklepník mající denní službu, už ne Jegor, mu ji donesl. Levin se s&#160;ním chtěl dát do řeči, ale někdo zazvonil a&#160;sklepník odešel. Levin se pokusil upít kávy a&#160;vložil si do úst kus housky, ale jeho ústa vůbec nevěděla, co s&#160;houskou mají dělat. Vyplivl ji, vzal si kabát a&#160;šel zase ven. Táhlo na desátou, když přišel podruhé k&#160;domu Ščerbackých.</p>
			<p class="MLP-text">V&#160;domě teprve vstávali a&#160;kuchař šel na nákup. Levin musel nějak přečkat ještě alespoň dvě hodiny.</p>
			<p class="MLP-text">Celou tu noc a&#160;ráno žil Levin naprosto podvědomě a&#160;připadal si naprosto mimo podmínky materiálního bytí. Nejedl celý den, nespal dvě noci, strávil dvě hodiny neoblečen na mraze a&#160;cítil se nejen svěží a&#160;zdráv jako nikdy, ale cítil se naprosto nezávislý na těle, pohyboval se, aniž musel namáhat svalstvo, a&#160;cítil, že by dnes dokázal cokoliv. Byl přesvědčen, že by vzlétl vzhůru nebo by pohnul rohem domu, kdyby na to přišlo. Prochodil zbytek času po ulicích a&#160;neustále se díval na hodinky a&#160;rozhlížel se na všecky strany.</p>
			<p class="MLP-text">A&#160;co viděl tenkrát, to už pak neviděl nikdy. Děti jdoucí do školy, siví holubi, kteří slétli ze střechy na chodník, bílé žemličky sypané moukou, které vyložila neviditelná ruka&#160;– to vše ho zvlášť dojalo. Ty žemličky, holubi a&#160;dva chlapci byli nadpozemské bytosti. Vše se událo zároveň. Hošík přiběhl k&#160;holubovi a&#160;s&#160;úsměvem se podíval na Levina. Holub zatloukl křídly a&#160;uletěl, jen se zaleskl v&#160;slunci mezi sněhovým popraškem, který se tetelil ve vzduchu, a&#160;v&#160;té chvíli zavanula oknem vůně pečeného chleba a&#160;kdosi vyložil žemličky. To všecko dohromady bylo tak nesmírně hezké, že se Levin zasmál a&#160;zaslzel radostí. Udělal velkou okliku přes Novinářskou uličku a&#160;Kislovku, vrátil se opět do hotelu, sedl si, dal před sebe hodinky a&#160;čekal, až bude dvanáct. Vedle v&#160;pokoji se mluvilo o&#160;nějakých strojích a&#160;o&#160;podvodu a&#160;kdosi tam kašlal, asi teprve vstával. Ti lidé si neuvědomili, že ručička se už blíží k&#160;dvanáctce. Ručička už ukazovala dvanáct. Levin vyšel před hotel. Drožkáři asi všecko věděli. Se šťastnými tvářemi obklopili Levina, hádali se mezi sebou a&#160;o&#160;překot nabízeli své služby. Levin nechtěl žádného zkrátit, a&#160;proto slíbil ostatním, že s&#160;nimi taky někdy pojede, jednoho si najal a&#160;dal se odvézt ke Ščerbackým. Drožkář vypadal opravdu krásně se svým límcem košile, vyhrnutým přes kabát a&#160;napjatým na silném, tuhém červeném krku. Měl vysoké pohodlné saně, na jakých Levin už později nikdy nejel, a&#160;kůň byl pěkný a&#160;neměl stání, ale přece se nehnul z&#160;místa. Drožkář věděl, kde Ščerbackých bydlí. Zvlášť uctivě vzepjal ruce do oblouku, křikl „prr“ a&#160;zarazil koně přímo u&#160;vchodu. Portýr Ščerbackých nejspíš všecko věděl. Bylo to znát z&#160;jeho usměvavých očí i&#160;jak řekl: „To jste u&#160;nás dlouho nebyl, Konstantine Dmitriči!“</p>
			<p class="MLP-text"><span>Nejenže všecko věděl, ale patrně v&#160;duchu jásal a&#160;měl co dělat, aby svou radost nedal najevo. Když mu Levin pohlédl do milých starých očí, dokonce si v&#160;tom okamžiku uvědomil ještě cosi nového ve svém štěstí.</span></p>
			<p class="MLP-text">„Panstvo je vzhůru?“</p>
			<p class="MLP-text">„Račte dál! A&#160;tohle mi tu nechte,“ řekl s&#160;úsměvem portýr, když se chtěl Levin vrátit pro čepici. To znělo významně.</p>
			<p class="MLP-text">„Komu mám pána ohlásit?“ ptal se sluha.</p>
			<p class="MLP-text">Sluha byl sice mladý a&#160;náležel k&#160;novému šviháckému typu sluhy, ale byl to velice dobrý a&#160;správný člověk a&#160;také všecko chápal.</p>
			<p class="MLP-text">„Paní kněžně… Knížeti… Slečně…,“ koktal Levin.</p>
			<p class="MLP-text">První, koho potkal, byla mademoiselle Linon. Kráčela sálem a&#160;obličej i&#160;lokýnky jí jen zářily. Sotva se s&#160;ní dal do řeči, když za dveřmi zašustil šat, mademoiselle Linon zmizela jeho očím a&#160;zachvátil ho pocit radostné bázně, že štěstí je nablízku. Mademoiselle Linon měla najednou naspěch, opustila Levina a&#160;zamířila k&#160;druhým dveřím. Jen odešla, už se ozvaly na parketách rychlé, svižné kroky, a&#160;jeho štěstí, jeho život, on sám, to nejlepší, co v&#160;něm bylo, co hledal a&#160;po čem toužil tak dlouho&#160;– rychle, rychle se blížilo k&#160;němu. Nešla, ale hnala ji k&#160;němu neviditelná síla.</p>
			<p class="MLP-text">Viděl jen její upřímné jasné oči, poplašené stejnou radostí lásky, kterou překypovalo i&#160;jeho srdce. Ty oči zářily blíž a&#160;oslňovaly ho světlem lásky. Zůstala stát vedle něho, až se ho dotýkala. Její ruce se zdvihly a&#160;položily se mu na ramena.</p>
			<p class="MLP-text">Udělala všecko, co mohla&#160;– odevzdaně přiběhla k&#160;němu, nesmělá i&#160;rozradostnělá. Objal ji a&#160;přitiskl jí rty na ústa, prahnoucí po jeho polibku.</p>
			<p class="MLP-text">Také celou noc nespala a&#160;celé dopoledne na něho čekala. Matka a&#160;otec ovšem souhlasili a&#160;byli šťastní, že je šťastná ona. Čekala na něho. Chtěla mu říci první o&#160;svém a&#160;o&#160;jeho štěstí. Chystala se, že ho přivítá sama, a&#160;měla z&#160;toho nápadu radost, ale přitom se bála a&#160;styděla a&#160;sama nevěděla, co udělá. Slyšela ho přicházet a&#160;mluvit a&#160;čekala za dveřmi, až odejde mademoiselle Linon. Mademoiselle Linon odešla. Kitty už se nerozmýšlela, neuvažovala co a&#160;jak, šla k&#160;němu a&#160;udělala, co udělala.</p>
			<p class="MLP-text">„Půjdem k&#160;mamá!“ řekla a&#160;vzala ho za ruku. Dlouho nemohl promluvit a&#160;nebylo to ani tak z&#160;obavy, že by slovy zlehčil svůj vznešený cit, jako proto, že pokaždé, když chtěl něco říci, cítil, že místo slov mu vyhrknou slzy štěstí. Uchopil ji za ruku a&#160;políbil ji.</p>
			<p class="MLP-text">„Je to skutečně pravda?“ konečně ze sebe vypravil zastřeným hlasem. „Neodvažuji se věřit, že mě miluješ!“</p>
			<p class="MLP-text">Usmála se, že jí tyká a&#160;že na ni pohlédl tak plaše.</p>
			<p class="MLP-text">„Ano!“ řekla významně a&#160;zvolna. „Jsem tak šťastná!“</p>
			<p class="MLP-text">Vedla ho za ruku do salónu. Jakmile je kněžna spatřila, začala prudce oddychovat, dala se do pláče a&#160;hned zas do smíchu, pak se k&#160;nim rozběhla tak energicky, že by to Levin od ní nečekal, objala mu hlavu, políbila ho a&#160;smáčela mu tváře slzami.</p>
			<p class="MLP-text">„Tak už je všecko hotovo. Mám radost. Musíš ji mít hodně rád. Mám radost… Kitty!“</p>
			<p class="MLP-text">„To jste se rychle dohodli!“ řekl starý kníže a&#160;snažil se vypadat lhostejně. Ale Levin si všiml, že má zamžené oči, když se k&#160;němu otočil.</p>
			<p class="MLP-text">„Dávno, vždycky jsem tomu přál!“ Vzal Levina za ruku a&#160;přitáhl ho k&#160;sobě. „Ještě tenkrát, když si to fanfárum umanulo…“</p>
			<p class="MLP-text">„Tatínku!“ vykřikla Kitty a&#160;zacpala mu ústa.</p>
			<p class="MLP-text">„No, už jsem zticha! Mám velkou, velkou ra… Bože, já jsem ale hloupý…“</p>
			<p class="MLP-text">Objal Kitty, políbil ji na tvář, na ruku, zase na tvář a&#160;udělal jí křížek.</p>
			<p class="MLP-text">A&#160;Levina zaplavil nový cit lásky k&#160;tomu člověku, kdysi cizímu, ke starému knížeti, když se díval, jak mu Kitty dlouho a&#160;něžně líbá kyprou ruku.</p>
		</div>
</body>
</html>