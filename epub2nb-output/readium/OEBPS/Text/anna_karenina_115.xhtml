<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-112</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-4-5" class="MLP-uroven2-kapitola"><a id="x.8589"></a>V</p>
			<p class="MLP-text-bez1radku">V&nbsp;čekárně věhlasného petrohradského advokáta bylo plno, když tam Karenin vstoupil. Tři dámy&nbsp;– stará paní, mladá paní a&nbsp;obchodnická panička&nbsp;– a&nbsp;tři páni, německý bankéř s&nbsp;nádherným prstenem, vousatý obchodník a&nbsp;nazlobený úředník v&nbsp;uniformovaném fraku a&nbsp;s&nbsp;řádovým křížem na krku, čekali patrně už dlouho. Dva koncipienti psali u&nbsp;stolu, až pera skřípala. Psací náčiní, na které si Alexej Alexandrovič tolik potrpěl, bylo velice pěkné, to mu neušlo. Jeden z&nbsp;koncipientů, aniž se namáhal vstát, přimhouřil oči a&nbsp;zlostně se k&nbsp;němu obrátil.</p>
			<p class="MLP-text">„Co je libo?“</p>
			<p class="MLP-text">„Potřeboval bych mluvit s&nbsp;advokátem.“</p>
			<p class="MLP-text">„Pan šéf nemá čas,“ přísně odpověděl koncipient, ukázal perem na čekající klientelu a&nbsp;psal dál.</p>
			<p class="MLP-text">„Nemohl by si vyšetřit volnou chvilku?“ řekl Karenin.</p>
			<p class="MLP-text">„Nemá nikdy čas, je pořád zaneprázdněn. Račte počkat.“</p>
			<p class="MLP-text">„Tak mu laskavě odevzdejte mou navštívenku,“ pravil Alexej Alexandrovič důstojně, když viděl, že je nucen prozradit své inkognito.</p>
			<p class="MLP-text">Koncipient vzal navštívenku, jejíž obsah zřejmě neschvaloval, a&nbsp;odešel do vedlejší místnosti.</p>
			<p class="MLP-text">Alexej Alexandrovič v&nbsp;zásadě souhlasil s&nbsp;veřejným soudnictvím, ale v&nbsp;jistých detailech jeho praxe u&nbsp;nás nesouhlasil zcela, a&nbsp;to z&nbsp;vyšších služebních hledisek jemu známých, a&nbsp;zavrhoval je, pokud vůbec mohl zavrhnout něco, co nejvyšší moc schválila. Celý jeho život plynul v&nbsp;administrativní činnosti, a&nbsp;když tedy s&nbsp;něčím nesouhlasil, byl nesouhlas zmírněn vědomím, že omylům se nelze vyhnout a&nbsp;každá věc se dá napravit. V&nbsp;novém soudním zřízení neschvaloval poměry mezi advokáty. Ale dosud neměl s&nbsp;advokáty co činit, a&nbsp;proto je odmítal jen teoreticky; nyní však byl jeho zamítavý postoj posílen nepříjemným dojmem, kterým na něho působila advokátova čekárna.</p>
			<p class="MLP-text">„Pan šéf hned přijde,“ hlásil koncipient. A&nbsp;vskutku se za dvě minuty objevila ve dveřích vytáhlá postava starého právníka, který byl u&nbsp;advokáta na poradě, i&nbsp;advokát sám.</p>
			<p class="MLP-text">Advokát byl malý, podsaditý, plešatý muž s&nbsp;tmavým nazrzlým vousem, hustým světlým obočím a&nbsp;klenutým čelem. Byl vyšňořený jako ženich, od nákrčníku a&nbsp;dvojitého řetízku až po lakové střevíce. Měl chytrý venkovský obličej, ale vyparádil se jako hejsek bez kouska vkusu.</p>
			<p class="MLP-text">„Račte,“ obrátil se advokát ke Kareninovi. Zamračen pustil Karenina napřed a&nbsp;zavřel dveře.</p>
			<p class="MLP-text">„Není libo?“</p>
			<p class="MLP-text">Ukázal na křeslo u&nbsp;psacího stolu zavaleného papíry a&nbsp;sám se posadil na předsednické místo, zamnul si malé ruce s&nbsp;krátkými prsty porostlými bílými chloupky a&nbsp;naklonil hlavu na stranu. Ale sotvaže se v&nbsp;té póze uklidnil, přelétl nad stolem mol. Advokát kupodivu rychle rozpřáhl ruce, chytil mola a&nbsp;zaujal dřívější pózu.</p>
			<p class="MLP-text">„Než začnu o&nbsp;svém případu,“ pravil Alexej Alexandrovič, který s&nbsp;údivem sledoval advokátovy pohyby, „musím upozornit, že případ, o&nbsp;kterém chci s&nbsp;vámi jednat, musí zůstat v&nbsp;tajnosti.“</p>
			<p class="MLP-text">Sotva patrný úsměv naježil advokátovi převislé nazrzlé kníry.</p>
			<p class="MLP-text">„Byl bych špatný advokát, kdybych neuměl zachovávat svěřená tajemství. Ale přejete-li si potvrzení…“</p>
			<p class="MLP-text">Karenin mu pohlédl do tváře a&nbsp;viděl, že chytré šedé oči se smějí a&nbsp;snad už všecko vědí předem.</p>
			<p class="MLP-text">„Znáte mé jméno?“ pokračoval Alexej Alexandrovič.</p>
			<p class="MLP-text">„Znám vás i&nbsp;vaši prospěšnou,“ advokát zase chytil mola, „činnost, jako ji konečně zná každý Rus,“ pravil s&nbsp;úklonou.</p>
			<p class="MLP-text">Alexej Alexandrovič vzdychl a&nbsp;sbíral odvahu. Ale když se konečně odhodlal, pokračoval svým pisklavým hlasem už směle, plynně a&nbsp;s&nbsp;důrazem na určitých slovech.</p>
			<p class="MLP-text">„Mám to neštěstí,“ začal, „že jsem oklamaný manžel a&nbsp;chtěl bych zákonitou cestou přerušit s&nbsp;ženou styky, totiž rozvést se, ale přitom tak, aby syn nezůstal matce.“</p>
			<p class="MLP-text">Advokátovy šedé oči se bránily smíchu, ale přece skákaly nezkrotnou radostí, a&nbsp;Alexej Alexandrovič viděl, že to není jen radost člověka, který dostal výhodnou zakázku, nikoli&nbsp;– byla tu vítězosláva a&nbsp;nadšení, byl tu záblesk, podobný zlověstnému záblesku, který Alexej Alexandrovič vídal v&nbsp;očích své ženy.</p>
			<p class="MLP-text">„Přejete si mou pomoc při rozvodu?“</p>
			<p class="MLP-text">„Ba právě, ale musím vás upozornit, že možná zneužiji vaší laskavé pozornosti. Přišel jsem k&nbsp;vám jen na předběžnou poradu. Přeji si rozvod, ale jde mi o&nbsp;to, jakou formou může být proveden. Není vyloučeno, že tato forma nebude odpovídat mým požadavkům, a&nbsp;pak bych upustil od zákonné žaloby.“</p>
			<p class="MLP-text">„Ó, to je tak vždycky,“ pravil advokát, „a vždycky to záleží na vás.“</p>
			<p class="MLP-text">Advokát sklopil oči k&nbsp;nohám Alexeje Alexandroviče, neboť cítil, že projevem své nezkrotné radosti by se mohl klienta nemile dotknout. Podíval se na mola, který mu prolétl před nosem, ale nechytil ho z&nbsp;úcty k&nbsp;postavení Alexeje Alexandroviče.</p>
			<p class="MLP-text">„Ačkoli znám v&nbsp;hlavních rysech zákonná ustanovení v&nbsp;té věci,“ pokračoval Alexej Alexandrovič, „rád bych znal vůbec ony formy, jakými se záležitosti tohoto druhu vyřizují v&nbsp;praxi.“</p>
			<p class="MLP-text">„Přejete si,“ aniž zvedl oči, s&nbsp;jistým požitkem vpadl advokát do tónu svého klienta, „abych vám vyložil, jakými způsoby lze vaše přání realizovat.“</p>
			<p class="MLP-text">A&nbsp;když Alexej Alexandrovič souhlasně přikývl, advokát pokračoval a&nbsp;jen tu a&nbsp;tam vzhlédl letmo na klientův obličej, pokrytý skvrnami ruměnce.</p>
			<p class="MLP-text">„Rozvod podle našich zákonů,“ řekl s&nbsp;jemným nádechem nelibosti vůči našim zákonům, „je možný, jak víte, v&nbsp;těchto případech… Počkejte!“ obrátil se ke koncipientovi, který strčil hlavu do dveří, ale přece jen vstal, řekl mu několik slov a&nbsp;opět usedl. „V&nbsp;těchto případech: tělesné vady manželů, dále nezvěstnost po dobu pěti let,“ řekl a&nbsp;zvedl krátký zarostlý prst, „dále cizoložství (toto slovo vyslovil s&nbsp;patrným požitkem). Tyto případy dále dělíme (zvedal tlusté prsty dál, ačkoli případy a&nbsp;další dělení zřejmě nemohly být klasifikovány společně) na: tělesné vady manžela nebo manželky, dále cizoložství manžela nebo manželky.“ Protože se mu už k&nbsp;počítání nedostávalo prstů, nechal ruku klesnout a&nbsp;pokračoval: „To je pohled teoretický, ale domnívám se, že jste mě ráčil vyhledat proto, abyste se dověděl něco o&nbsp;praktickém užití. A&nbsp;proto vám musím vzhledem k&nbsp;předchozímu sdělit, že všechny případy rozvodů se nakonec omezují na tyto důvody… Tělesné vady tu nejsou, pokud rozumím? Ani nezvěstnost?“</p>
			<p class="MLP-text">Alexej Alexandrovič přikývl na souhlas.</p>
			<p class="MLP-text">„Tyto důvody: cizoložství jednoho z&nbsp;manželů a&nbsp;usvědčení žalované strany podle vzájemné dohody, a&nbsp;bez takovéto dohody usvědčení neúmyslné. Musím připomenout, že poslední případ se v&nbsp;praxi zřídka vyskytuje,“ dodal advokát, letmo pohlédl na Karenina a&nbsp;zmlkl jako prodavač pistolí, který vylíčil přednosti té i&nbsp;oné zbraně a&nbsp;nyní čeká, co si kupující vybere. Avšak Alexej Alexandrovič mlčel, a&nbsp;proto advokát pokračoval: „Nejobvyklejší a&nbsp;nejjednodušší rozumný důvod je podle mého názoru cizoložství po vzájemné dohodě. Nedovolil bych si tento výraz, kdybych mluvil s&nbsp;člověkem nevzdělaným,“ připojil, „ale myslím, že mi rozumíte.“</p>
			<p class="MLP-text">Alexej Alexandrovič však byl tak rozrušen, že hned nepochopil, proč je cizoložství po vzájemné dohodě rozumné, a&nbsp;jeho pohled vyjádřil tyto rozpaky. Ale advokát mu přispěchal na pomoc.</p>
			<p class="MLP-text">„Lidé nadále nemohou spolu žít, to je daný fakt. A&nbsp;jestliže se v&nbsp;tom oba shodují, pak na podrobnostech a&nbsp;formální stránce nezáleží. Přitom je to nejjednodušší a&nbsp;nejspolehlivější způsob.“</p>
			<p class="MLP-text">Alexej Alexandrovič teď dokonale porozuměl. Měl však požadavky náboženské, které mu bránily, aby použil takového prostředku.</p>
			<p class="MLP-text">„To v&nbsp;daném případě nepřichází v&nbsp;úvahu,“ řekl. „Je zde možný jediný způsob: usvědčení neúmyslné, doložené dopisy, které mám k&nbsp;dispozici.“</p>
			<p class="MLP-text">Při zmínce o&nbsp;dopisech sevřel advokát rty a&nbsp;jemně, soucitně opovržlivě zasykl.</p>
			<p class="MLP-text">„Račte rozumět,“ začal. „O&nbsp;takových případech rozhodují, jak víte, církevní úřady. A&nbsp;důstojní arcikněží si v&nbsp;těchto věcech libují v&nbsp;nejmenších podrobnostech,“ vykládal s&nbsp;úsměvem, svědčícím o&nbsp;pochopení pro vkus arcikněží. „Dopisy mohou být bezesporu částečným důkazem. Ale důkazy musí být provedeny cestou přímou, totiž výpovědí svědků. Vůbec, poctíte-li mě svou důvěrou, přenechte mi volbu prostředků, jichž má být použito. Účel světí prostředky.“</p>
			<p class="MLP-text">„Když je to takové…,“ začal Karenin a&nbsp;náhle zbledl, ale v&nbsp;té chvíli advokát vstal a&nbsp;šel ke dveřím, protože koncipient ho zase vyrušil.</p>
			<p class="MLP-text">„Řekněte jí, že nejsme na trhu!“ pravil a&nbsp;vrátil se k&nbsp;Alexeji Alexandroviči.</p>
			<p class="MLP-text">Když se vracel na místo, nenápadně chytil dalšího mola. Můj ryps<span class="char-style-override-1"><a id="footnote-3409-45-backlink" class="footnote-link" href="#footnote-3409-45">45</a></span> bude v&nbsp;létě vypadat, pomyslil si chmurně.</p>
			<p class="MLP-text">„Ráčil jste tedy říci…,“ začal znovu.</p>
			<p class="MLP-text">„Oznámím vám své rozhodnutí písemně,“ řekl Alexej Alexandrovič, vstal a&nbsp;chytil se stolu. Chvilku stál mlčky, a&nbsp;pak dodal: „Mohu tedy z&nbsp;vašich slov učinit závěr, že rozvod je možný. Také bych vás prosil, abyste mi sdělil, jaké jsou vaše podmínky.“</p>
			<p class="MLP-text">„Možné je všecko, když mi poskytnete úplnou volnost jednání,“ vyhnul se advokát přímé odpovědi. „Kdy asi dostanu od vás zprávu?“ otázal se. Už mířil ke dveřím a&nbsp;oči i&nbsp;lakové botky se mu jen blýskaly.</p>
			<p class="MLP-text">„Do týdne. A&nbsp;sdělte mi laskavě, zda se ujmete tohoto případu a&nbsp;za jakých podmínek.“</p>
			<p class="MLP-text">„Milerád, prosím.“</p>
			<p class="MLP-text">Advokát se uctivě poklonil, propustil klienta, a&nbsp;jakmile osaměl, oddal se svému radostnému pocitu. Bylo mu najednou tak veselo, že proti svým zásadám slevil smlouvající paničce a&nbsp;přestal chytat moly, neboť definitivně usoudil, že na příští zimu si musí pořídit na nábytek nové aksamitové potahy, jako to má Sigonin.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-45" class="footnote-anchor" href="#footnote-3409-45-backlink">45</a>  Bavlněná t<span class="text">kanina s podélnými nebo příčnými vroubky. </span><span class="text char-style-override-3">Pozn. red.</span></p>
				</div>
			</div>
		</div>
</body>
</html>