<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-11</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ">
		<div>
			<p id="toc_marker-1-8" class="MLP-uroven2-kapitola"><a id="x.8344"></a>VIII</p>
			<p class="MLP-text-bez1radku">Když profesor odešel, obrátil se Koznyšov k&#160;bratrovi.</p>
			<p class="MLP-text">„To jsem rád, žes přijel. Zdržíš se dlouho? Co hospodářství?“</p>
			<p class="MLP-text">Levin věděl, že staršího bratra hospodářství málo zajímá a&#160;že se ho zeptal jen z&#160;blahovůle, proto mu řekl jen o&#160;prodeji pšenice a&#160;o&#160;penězích.</p>
			<p class="MLP-text">Chtěl bratrovi povědět, že se hodlá oženit, a&#160;požádat ho o&#160;radu, dokonce to bylo jeho pevné rozhodnutí. Ale když ho uviděl a&#160;vy­slechl jeho rozpravu s&#160;profesorem, když potom uslyšel ten bezděčně protektorský tón, kterým se ho bratr vyptával na hospodářství (statek po matce měli společně a&#160;Levin spravoval oba podíly), cítil najednou, že jaksi nemůže před bratrem začít o&#160;své ženitbě. Tušil, že se bratr na to bude dívat jinak, než by si on přál.</p>
			<p class="MLP-text">„A&#160;jak to vypadá v&#160;samosprávě?“ tázal se Koznyšov, neboť se o&#160;samosprávu živě zajímal a&#160;přikládal jí velký význam.</p>
			<p class="MLP-text">„Ale vážně nevím…“</p>
			<p class="MLP-text">„Jak to? Přece jsi členem výboru?“</p>
			<p class="MLP-text">„Ne, už nejsem. Poděkoval jsem se,“ odvětil Konstantin Levin, „a&#160;ž nejezdím na schůze.“</p>
			<p class="MLP-text">„Škoda!“ prohodil Sergej Ivanovič a&#160;zachmuřil se.</p>
			<p class="MLP-text">Levin na svou omluvu začal vykládat, co se dělo na schůzích u&#160;nich v&#160;okrese.</p>
			<p class="MLP-text">„To je tak vždycky!“ přerušil ho Koznyšov. „My Rusové to jinak nedovedeme. Snad je to i&#160;naše dobrá vlastnost, tato schopnost vidět vlastní chyby, ale přeháníme, těšíme se z&#160;ironie, pro kterou nikdy nejdeme daleko. Řeknu ti jenom tolik: kdyby tytéž výsady, jako je naše zemstevní zřízení, byly poskytnuty jinému evropskému národu, Němci a&#160;Angličané by z&#160;nich vytvořili svobodu, ale my se jenom smějeme.“</p>
			<p class="MLP-text">„Ale co se dá dělat?“ provinile se ozval Levin. „Byl to můj poslední pokus. A&#160;snažil jsem se poctivě. Nejde to. Nedokážu to.“</p>
			<p class="MLP-text">„Ne že bys to nedokázal. Ale díváš se na věc nesprávně.“</p>
			<p class="MLP-text">„Možná,“ zkroušeně odpověděl Levin.</p>
			<p class="MLP-text">„Víš, co je nového? Nikolaj je zas tady.“</p>
			<p class="MLP-text">Nikolaj byl vlastní, starší bratr Konstantina Levina a&#160;nevlastní bratr Sergeje Ivanoviče, ztracená existence, většinu svého majetku promrhal, pohyboval se v&#160;prapodivné špatné společnosti a&#160;rozešel se s&#160;oběma bratry.</p>
			<p class="MLP-text">„Co to říkáš?“ s&#160;hrůzou zvolal Levin. „Jak to víš?“</p>
			<p class="MLP-text">„Prokofij ho zahlédl na ulici.“</p>
			<p class="MLP-text">„Tady v&#160;Moskvě? Kde je? Víš to?“ Levin vstal, jako by chtěl užuž odejít.</p>
			<p class="MLP-text">„Neměl jsem ti to říkat.“ Sergej Ivanovič zavrtěl hlavou nad tím, že mladší bratr je tak rozčilen. „Zjišťoval jsem si, kde bydlí, a&#160;poslal jsem mu jeho směnku na Trubina, kterou jsem zaplatil. Tohle mi odpověděl.“</p>
			<p class="MLP-text">Sergej Ivanovič vytáhl psaníčko, které leželo pod těžítkem, a&#160;podal je bratrovi.</p>
			<p class="MLP-text">Levin si přečetl, co tu bylo napsáno zvláštním, důvěrně známým písmem: „Uctivě prosím, abyste mi dali pokoje. Je to jediná věc, kterou žádám od svých draze milovaných bratří. Nikolaj Levin.“</p>
			<p class="MLP-text">Levin si to přečetl a&#160;se sklopenou hlavou, psaníčko v&#160;ruce, stál před Sergejem.</p>
			<p class="MLP-text">Zápasil sám se sebou. Byl by teď rád na nešťastného bratra zapomněl a&#160;přitom si byl vědom, že by to byla ohavnost.</p>
			<p class="MLP-text">„Chce mě zřejmě urazit,“ pokračoval Sergej Ivanovič, „jenže mě urazit nemůže a&#160;já bych mu z&#160;té duše rád pomohl, ale vím, že to nesmím udělat.“</p>
			<p class="MLP-text">„Ano, ano,“ opakoval Levin. „Chápu tvůj vztah k&#160;němu a&#160;vážím si toho. Ale půjdu k&#160;němu.“</p>
			<p class="MLP-text">„Jdi, chceš-li, ale neradil bych ti to,“ řekl Sergej. „Pokud jde totiž o&#160;mne, nemám obav, on tě se mnou neznesváří. Ale v&#160;tvém vlastním zájmu ti radím, abys tam raději nechodil. Není mu pomoci. Ostatně dělej, jak rozumíš.“</p>
			<p class="MLP-text">„Snad mu opravdu není pomoci, ale cítím, zvlášť v&#160;dané chvíli… no, ale to je něco jiného… cítím, že bych neměl klid.“</p>
			<p class="MLP-text">„Inu, tohle nechápu,“ pravil Sergej Ivanovič. „Chápu jen tolik,“ dodal. „Má to být cvičení v&#160;pokoře. Od té doby, co Nikolaj dospěl k&#160;takovým koncům, dívám se už jinak a&#160;shovívavěji na to, čemu se říká ničemnost… Víš, co udělal…“</p>
			<p class="MLP-text">„Ach to je hrozné, hrozné!“ opakoval Levin.</p>
			<p class="MLP-text">Chtěl se vypravit k&#160;bratrovi hned, jakmile dostal od Koznyšovova lokaje adresu, ale pak se rozmyslil a&#160;řekl si, že odloží návštěvu na večer. Aby byl duševně klidný, musel nejprve vyřídit věc, pro kterou do Moskvy přijel. Jel od bratra do úřadu k&#160;Oblonskému, poptal se na Ščerbacké a&#160;rozjel se tam, kde podle slov Stěpana Arkaďjiče mohl najít Kitty.</p>
		</div>
</body>
</html>