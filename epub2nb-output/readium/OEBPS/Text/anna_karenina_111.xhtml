<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-108</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ">
		<div>
			<p id="toc_marker-4-1" class="MLP-uroven2-kapitola"><a id="x.8583"></a>I</p>
			<p class="MLP-text-bez1radku">Manželé Kareninovi nadále obývali společnou domácnost, setkávali se každý den, ale byli si naprosto cizí. Alexej Alexandrovič si učinil pravidlem denně se s&#160;ženou setkat, aby služebnictvo nemohlo mít různé domněnky, ale varoval se obědů doma. Vronskij do domu Alexeje Alexandroviče nikdy nepřišel, ale Anna se s&#160;ním stýkala mimo domov a&#160;muž o&#160;tom věděl.</p>
			<p class="MLP-text">Byla to trýzeň pro všechny tři a&#160;žádný z&#160;nich by to nebyl vydržel ani den, kdyby nebyl doufal, že se všecko změní a&#160;že je to jen dočasná strastiplná nesnáz, která pomine. Alexej Alexandrovič doufal, že pomine ta vášeň, jako pomíjí vše, že se na všecko zapomene a&#160;jeho jméno zůstane bez poskvrny. Anna, na které celá situace závisela a&#160;pro kterou byla nejmučivější, ji snášela jen proto, že doufala, dokonce byla pevně přesvědčena, že se co nejdřív všecko rozuzlí a&#160;vyjasní. Naprosto nevěděla, co tu situaci rozuzlí, ale byla pevně přesvědčena, že to něco přijde co nejdřív. Vronskij jí mimoděk podléhal a&#160;také očekával něco, co nezávisle na něm mělo vyřešit všechny nesnáze.</p>
			<p class="MLP-text">Uprostřed zimy strávil Vronskij velice nudný týden. Byl přidělen k&#160;cizímu princi, který byl na návštěvě v&#160;Petrohradě, a&#160;měl mu ukazovat městské pamětihodnosti. Vronskij měl reprezentativní zjev, kromě toho ovládal umění chovat se důstojně a&#160;přitom uctivě, a&#160;byl na styk s&#160;takovými osobnostmi zvyklý. Proto byl k&#160;princi přidělen. Ale ta povinnost mu přišla velmi zatěžko. Princ si nechtěl dát ujít nic, nač by se ho mohli doma zeptat, zda to v&#160;Rusku viděl, a&#160;také si přál co nejvíc užít ruských kratochvílí. Vronskij mu měl být průvodcem při tom i&#160;při onom. Dopoledne jezdívali na prohlídku památek, večer se účastnili národních zábav. Princ se těšil výbornému zdraví, i&#160;mezi princi vzácnému; tělocvikem a&#160;správným pěstěním těla dosáhl takové zdatnosti, že se mohl nestřídmé oddávat radovánkám, a&#160;přesto byl svěží a&#160;čerstvý jako křepelka. Mnoho cestoval a&#160;shledával, že k&#160;největším přednostem dnešní pohodlné dopravy náleží snadný přístup k&#160;národním zábavám. Byl ve Španělsku, horoval pro serenády a&#160;navázal známost se Španělkou, která hrála na mandolínu. Ve Švýcarsku zastřelil kamzíka. V&#160;Anglii přeskakoval v&#160;červeném fraku koňmo ploty a&#160;vyhrál sázku, že zastřelí dvě stě bažantů. V&#160;Turecku byl v&#160;harému, v&#160;Indii jezdil na slonu a&#160;teď v&#160;Rusku si přál okusit všech specifických ruských zábav.</p>
			<p class="MLP-text">Vronskému, který mu dělal jakéhosi vrchního ceremoniáře, dalo velkou námahu rozvrhnout všechny ruské zábavy, jež princi navrhovaly různé osoby. Byly tu jízdy s&#160;klusáky, masopustní lívance i&#160;lov na medvědy, byly tu sanice s&#160;ruským trojspřežím, cikáni i&#160;pitky s&#160;ruským rozbíjením nádobí. A&#160;princ velice rychle pochopil ruského ducha, rozbíjel podnosy s&#160;nádobím, bral si na klín cikánku a&#160;v&#160;očích měl otázku: Ještě něco? Anebo je celý ruský duch jen tohle?</p>
			<p class="MLP-text">Ze všech ruských zábav se princi vlastně nejvíc líbily francouzské herečky, baletka a&#160;šampaňské s&#160;bílou pečetí. Vronskij byl na různé prince zvyklý, ale snad že se sám poslední dobou změnil anebo že byl ustavičně ve společnosti tohoto prince&#160;– připadal mu celý ten týden velmi krušný. Celý ten týden měl neustále pocit, jaký by asi měl člověk ošetřující nebezpečného blázna; bál by se blázna a&#160;také by měl strach, že v&#160;jeho blízkosti sám přijde o&#160;rozum. Vronskij stále cítil, že nesmí ani na okamžik polevit v&#160;tónu přísné oficiální uctivosti, nemá-li být dotčen. K&#160;lidem, kteří se k&#160;údivu Vronského div nepotrhali, jen aby princi poskytli všemožné ruské zábavy, se princ choval opovržlivě. Nad jeho názory o&#160;ruských ženách, které hodlal studovat, Vronskij nejednou zrudl nevolí. Ale hlavní příčina, proč byl princ Vronskému zvlášť na obtíž, tkvěla v&#160;tom, že v&#160;něm bezděčně viděl sebe sama. A&#160;co v&#160;tom zrcadle viděl, nijak nelichotilo jeho samolibosti. Byl to velice hloupý i&#160;velice sebejistý, velice zdravý a&#160;velice čistotný muž, a&#160;nic víc. Byl džentlmen, to byla pravda a&#160;Vronskij to nemohl popřít. Jednal přímo a&#160;bez podlézání s&#160;osobami výše postavenými, svobodně a&#160;prostě se sobě rovnými a&#160;s&#160;pohrdavou dobromyslností se choval k&#160;lidem stojícím níž. Vronskij si vedl stejně a&#160;považoval to za velkou přednost. Ale v&#160;poměru k&#160;princi stál níž a&#160;ta pohrdavá dobromyslnost ho pobuřovala.</p>
			<p class="MLP-text">„Hloupé hovádko! Jsem snad taky takový?“ myslil si.</p>
			<p class="MLP-text">Tak či onak, když se s&#160;ním sedmého dne rozloučil před jeho odjezdem do Moskvy a&#160;přijal projevy díků, byl šťasten, že už se dostal z&#160;trapné situace a&#160;zbavil se nepříjemného zrcadla. Rozloučil se s&#160;ním na nádraží po návratu z&#160;lovu na medvědy, kde mu celou noc předváděli ukázky ruského udatenství.</p>
		</div>
</body>
</html>