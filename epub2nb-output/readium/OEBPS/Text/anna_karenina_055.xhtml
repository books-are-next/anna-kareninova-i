<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-52</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ">
		<div>
			<p id="toc_marker-2-14" class="MLP-uroven2-kapitola"><a id="x.8435"></a>XIV</p>
			<p class="MLP-text-bez1radku">Levin přijížděl v&#160;tom nejlepším rozmaru k&#160;domu, když zaslechl od hlavního vchodu rolničky.</p>
			<p class="MLP-text">Ano, někdo jede z&#160;nádraží, zrovna přijel moskevský vlak… Ale kdo by to mohl být? Co když je to bratr Nikolaj? Řekl přece: možná pojedu do lázní a&#160;možná přijedu k&#160;tobě. V&#160;první chvíli se Levin zalekl, bylo mu nemilé, že bratrova přítomnost naruší šťastnou jarní náladu. Ale zastyděl se za ten pocit, v&#160;duchu už rozevřel náruč a&#160;už se s&#160;pohnutím těšil a&#160;přál si nyní z&#160;duše, aby to byl bratr. Pobídl koně, a&#160;když minul akáty v&#160;aleji, viděl přijíždět trojspřežní povoznické saně ze stanice a&#160;v&#160;nich pána v&#160;kožichu. Kéž by to byl nějaký milý člověk, s&#160;kterým by se dalo pohovořit!</p>
			<p class="MLP-text">„Ale!“ radostně zvolal Levin, zvedaje obě ruce. „To je návštěva! To mám radost!“ volal, když poznal Oblonského.</p>
			<p class="MLP-text">Teď se najisto doví, jestli se vdala anebo kdy se bude vdávat…</p>
			<p class="MLP-text">A&#160;toho krásného jarního dne Levin najednou cítil, že vzpomínka ho už nebolí.</p>
			<p class="MLP-text">„Nečekal jsi mě, viď?“ řekl Stěpan Arkaďjič. když vylézal ze saní. Měl kousky bláta na nose, na tváři a&#160;obočí, ale veselím a&#160;zdravím jen sršel.</p>
			<p class="MLP-text">„Přijel jsem se na tebe podívat, to za prvé,“ řekl, objal Levina a&#160;políbil ho. „Za druhé si chci vyjít na sluky, ze třetí musím prodat les v&#160;Jergušově.“</p>
			<p class="MLP-text">„Výborně! A&#160;co říkáš tomu jaru? Jak jsi sem vůbec mohl dojet na saních?“</p>
			<p class="MLP-text">„Vozem je to ještě horší, Konstanine Dmitriči,“ ozval se známý vozka.</p>
			<p class="MLP-text">„Mám ohromnou radost, žes přijel,“ s&#160;upřímným, radostným dětským úsměvem řekl Levin.</p>
			<p class="MLP-text">Zavedl Oblonského do pokoje pro hosty, kam byly za ním doneseny jeho věci: vak, puška v&#160;pouzdře, taška na doutníky. Nechal ho, aby se umyl a&#160;převlékl, a&#160;šel zatím do kanceláře, kde si chtěl promluvit o&#160;orbě a&#160;o&#160;jeteli. Agafja, které vždy leželo na srdci dobré jméno domácnosti, ho v&#160;předsíni uvítala dotazy, co s&#160;obědem.</p>
			<p class="MLP-text">„Dělejte, jak uznáte za vhodné, hlavně aby to bylo co nejdřív,“ řekl jí a&#160;šel za správcem.</p>
			<p class="MLP-text">Když se vrátil, Stěpan Arkaďjič, umytý, načesaný a&#160;rozzářený v&#160;úsměvu, zrovna vycházel ze dveří a&#160;ubírali se společně nahoru.</p>
			<p class="MLP-text">„Jsem tak rád, že jsem se k&#160;tobě konečně dostal! Teď poznám, v&#160;čem vězí všechny ty tajuplné věci, které tu provádíš. Ale ne, vážně ti závidím. Takový dům a&#160;všecko tak skvělé! Taková slunná pohoda,“ řekl Stěpan Arkaďjič; zapomněl, že vždycky není jaro a&#160;jasné dny jako dnes. „A&#160;tvá hospodyně je báječná! Našinci by sice byla milejší rozkošná komorná v&#160;zástěrce, ale k&#160;tvému mnišskému životu a&#160;přísnému slohu se to vlastně hodí.“</p>
			<p class="MLP-text">Oblonskij sdělil příteli mnoho zajímavých novinek i&#160;zprávu pro Levina zvláště zajímavou, že totiž jeho bratr Sergej Ivanovič se chystá letos v&#160;létě k&#160;němu na venkov.</p>
			<p class="MLP-text">Ani slovem se nezmínil o&#160;Kitty a&#160;vůbec o&#160;Ščerbackých; jenom vyřídil pozdrav od ženy. Levin mu byl vděčný za jeho diskrétnost a&#160;měl z&#160;hosta velkou radost. Jako vždy se mu za celou tu dobu osamění nahromadila spousta myšlenek a&#160;pocitů, které nemohl sdělovat lidem ve svém okolí, a&#160;vyléval teď Stěpanovi Arkaďjiči srdce. Byla tu poetická radost zjara i&#160;hospodářské nezdary a&#160;plány, myšlenky i&#160;postřehy o&#160;knihách, které četl, a&#160;zejména hlavní myšlenka spisu, jehož základ, ačkoli si to Levin neuvědomoval, tvořila kritika všech dosavadních spisů z&#160;oboru zemědělství. Stěpan Arkaďjič, vždy milý a&#160;vše chápající z&#160;pouhých narážek, byl za této návštěvy zvlášť milý a&#160;Levin na něm zpozoroval i&#160;nový rys, projev úcty a&#160;jakési něhy, a&#160;to mu lichotilo.</p>
			<p class="MLP-text">Snažení Agafji a&#160;kuchaře, aby byl oběd zvlášť dobrý, mělo za následek jen to, že oba vyhladovělí přátelé, když zasedli k&#160;předkrmům, pojedli chleba s&#160;máslem, uzenou rybu a&#160;naložené hříbky, a&#160;pak ještě, že Levin poručil polévku bez pirožků, jimiž chtěl kuchař hosta obzvlášť překvapit. Ale třebaže byl Oblonskij zvyklý na jiné obědy, shledal všecko výtečným. Bylinný likér, chléb i&#160;máslo, a&#160;především uzená ryba i&#160;hříbky a&#160;polévka z&#160;mladých kopřiv, slepice na smetaně i&#160;bílé krymské víno&#160;– všecko bylo výtečné a&#160;úžasné.</p>
			<p class="MLP-text">„Ohromné, ohromné,“ řekl Stěpan Arkaďjič, když si po pečeni zapálil tlustou cigaretu. „Připadám si u&#160;tebe tak nějak, jako když jsem vystoupil z&#160;parníku, a&#160;po všem tom hluku a&#160;trmácení se octl na tichém břehu. Říkáš tedy, že máme zkoumat přímo dělnický živel a&#160;řídit se jím při volbě metod hospodaření. Víš přece, že v&#160;tom jsem laik. Ale myslím, že teorie a&#160;její uplatnění v&#160;praxi bude mít vliv i&#160;na dělníka.“</p>
			<p class="MLP-text">„Ano, jenže počkej: nemluvím o&#160;politické ekonomii, mám na mysli nauku o&#160;zemědělství. Ta musí být jako přírodní vědy a&#160;měla by si všímat daných jevů i&#160;dělníka s&#160;jeho ekonomickým, etnografickým…“</p>
			<p class="MLP-text">V&#160;té chvíli přišla Agafja se zavařeninou.</p>
			<p class="MLP-text">„No, Agafjo Michajlovno,“ řekl jí Stěpan Arkaďjič a&#160;políbil si konečky buclatých prstů, „ta vaše uzená ryba a&#160;ten likér, to je dobrota…! Ale neměli bychom se už pomalu chystat, Kosťo?“ dodal.</p>
			<p class="MLP-text">Levin pohlédl z&#160;okna, slunce klesalo za holé vrcholky lesních stromů. „Ano, nejvyšší čas,“ pravil. „Kuzmo, zapřáhni do kolesky!“ A&#160;už pádil dolů.</p>
			<p class="MLP-text">Stěpan Arkaďjič pak dole sám pečlivě stáhl plátěný povlak z&#160;lakovaného pouzdra, otevřel je a&#160;chystal si drahou pušku nového tvaru. Kuzma už tušil pěkné spropitné, a&#160;proto se od Stěpana Arkaďjiče ani nehnul a&#160;obouval mu ponožky i&#160;boty, což mu Oblonskij milerád dopřál.</p>
			<p class="MLP-text">„Kosťo, nařiď, kdyby přijel obchodník Rjabinin&#160;– vzkázal jsem mu, aby dnes přijel&#160;–, ať jde dál a&#160;počká…“</p>
			<p class="MLP-text">„Copak prodáváš les Rjabininovi?“</p>
			<p class="MLP-text">„Ano, ty ho znáš?“</p>
			<p class="MLP-text">„Jakpak ne. Měl jsem s&#160;ním co dělat ‚vyloženě a&#160;úplně‘.“ Oblonskij se rozesmál. „Vyloženě a&#160;úplně“ byly obchodníkovy oblíbené výrazy.</p>
			<p class="MLP-text">„Ano, mluví hrozně komicky. Copak, už víš, kam půjde pán?“ dodal a&#160;poplácal Lasku, která kňučela, vrtěla se kolem Levina a&#160;lízala mu ruku, boty i&#160;pušku.</p>
			<p class="MLP-text">Koleska už stála před domem, když vyšli ven.</p>
			<p class="MLP-text">„Dal jsem zapřáhnout, ačkoli to není daleko. Nebo že bychom šli pěšky?“</p>
			<p class="MLP-text">„Ne, radši pojedem,“ řekl Stěpan Arkaďjič a&#160;přistoupil ke kolesce. Nasedl, zabalil si nohy do tygří pokrývky a&#160;zapálil si doutník. „Jak to můžeš vydržet bez kouření? Doutník, to je ani ne tak rozkoš, jako spíš koruna a&#160;známka rozkoše. Tomuhle říkám život! Nádhera! Takhle bych chtěl žít!“</p>
			<p class="MLP-text">„A&#160;co ti brání?“ s&#160;úsměvem pravil Levin.</p>
			<p class="MLP-text">„Ba ne, tys šťastný člověk. Máš všecko, co máš rád. Miluješ koně&#160;– máš je –, psy&#160;– máš je –, lov&#160;– máš ho –, hospodářství&#160;– máš ho.“</p>
			<p class="MLP-text">„Snad proto, že se těším z&#160;toho, co mám, neželím toho, co nemám,“ řekl Levin a&#160;vzpomněl si přitom na Kitty.</p>
			<p class="MLP-text">Stěpan Arkaďjič pochopil, podíval se na něho, ale neřekl nic.</p>
			<p class="MLP-text">Levin byl Oblonskému vděčen, že svým obvyklým taktem postřehl, jak se bojí mluvit o&#160;Ščerbackých, a&#160;proto se o&#160;nich nezmiňoval. Ale teď už by se Levin rád dověděl vše, co ho tak trápilo, jenže se neodvážil začít.</p>
			<p class="MLP-text">„Povídej, jak se tobě vede,“ řekl. Napadlo ho, že to od něho není hezké, myslit jen na sebe.</p>
			<p class="MLP-text">Stěpanovi Arkaďjiči vesele zasvítily oči.</p>
			<p class="MLP-text">„Vždyť ty přece neuznáváš, že bychom mohli mít rádi housky, když máme svou dávku chleba, podle tebe je to hřích. A&#160;já zas ne­uznávám život bez lásky,“ vyložil si Levinovu otázku po svém. „Co se dá dělat, jiný už nebudu. A&#160;na mou věru, jiným to působí tak málo zla a&#160;mně tolik potěšení…“</p>
			<p class="MLP-text">„Copak, máš něco nového?“ zeptal se Levin.</p>
			<p class="MLP-text">„Mám, hochu! Víš, znáš typ ossianovských žen… žen, které se nám zjevují ve snách… Ty ženy existují ve skutečnosti… a&#160;jsou strašlivé. Víš, žena, to je takový objekt, který můžeš studovat, nevím jak, ale pokaždé tu bude něco úplně nového.“</p>
			<p class="MLP-text">„Pak je lépe nestudovat.“</p>
			<p class="MLP-text">„I&#160;ne. Nějaký matematik řekl, že rozkoš není v&#160;objevení pravdy, ale v&#160;hledání.“</p>
			<p class="MLP-text">Levin poslouchal mlčky a&#160;přes všechnu snahu se nedokázal vžít do přítelovy duše a&#160;pochopit jeho city a&#160;půvab studia takových žen.</p>
		</div>
</body>
</html>