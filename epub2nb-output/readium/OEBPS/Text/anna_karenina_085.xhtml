<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-82</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-3-8" class="MLP-uroven2-kapitola"><a id="x.8516"></a>VIII</p>
			<p class="MLP-text-bez1radku">Koncem května, když se všecko dalo více méně do pořádku, dostala mužovu odpověď na své stesky, jaké má na vsi svízele. V&nbsp;dopise ji prosil za odpuštění, že všecko dost neuvážil, a&nbsp;sliboval, že přijede, jakmile se mu naskytne příležitost. Příležitost se nenaskytla a&nbsp;Darja Alexandrovna žila na vsi až do začátku června sama.</p>
			<p class="MLP-text">V&nbsp;neděli o&nbsp;petrském půstu vzala Darja Alexandrovna děti do kostela k&nbsp;přijímání. V&nbsp;důvěrných filozofických rozmluvách s&nbsp;matkou, sestrou či přáteli Darja Alexandrovna často překvapovala svými svobodomyslnými názory na náboženství. Měla vlastní podivné náboženství metempsychózy, v&nbsp;kterou pevně věřila, a&nbsp;pramálo dbala o&nbsp;církevní dogmata. Avšak v&nbsp;rodině&nbsp;– a&nbsp;nejen proto, aby byla příkladem, nýbrž z&nbsp;celého srdce&nbsp;– přísně dodržovala všechny církevní předpisy a&nbsp;to, že děti nebyly už téměř rok u&nbsp;přijímání, jí dělalo velké starosti, takže se za plné podpory a&nbsp;souhlasu Matrjony rozhodla, že to napraví nyní v&nbsp;létě.</p>
			<p class="MLP-text">Darja Alexandrovna si několik dní napřed promyslila, jak děti oblékne. Byly ušity, přešity a&nbsp;vyprány šaty, popuštěny švy a&nbsp;kanýry, přišity knoflíky a&nbsp;připraveny pentle. Jen šaty pro Táňu, do kterých se dala anglická vychovatelka, vypily Darje Alexandrovně mnoho krve. Když je Angličanka přešívala, umístila záševky špatně, všila rukávy příliš vysoko a&nbsp;málem zkazila celé šaty. Táňu tak škrtily v&nbsp;ramenou, že byl na ni žalostný pohled. Ale Matrjona dostala šťastný nápad vsadit klíny a&nbsp;udělat pelerínku. Šaty byly zachráněny, jenže Darja Alexandrovna se s&nbsp;Angličankou div nepohádala. Nicméně se druhý den ráno všecko urovnalo a&nbsp;před devátou hodinou&nbsp;– do té doby měl důstojný pán počkat s&nbsp;bohoslužbou&nbsp;– stály rozzářené, vyšňořené děti před domem u&nbsp;kočáru a&nbsp;čekaly na matku.</p>
			<p class="MLP-text">Místo jankovitého Havrana zapřáhli do kočáru na přímluvu Matrjony šafářovu Hnědku, a&nbsp;Darja Alexandrovna, kterou zdržela pečlivá úprava zevnějšku, konečně vyšla v&nbsp;bílých mušelínových šatech ven.</p>
			<p class="MLP-text">Darja Alexandrovna se česala a&nbsp;oblékala pečlivě a&nbsp;rozechvěle. Dříve se oblékala pro sebe, aby byla hezká a&nbsp;líbila se. Potom, čím víc stárla, tím méně ji oblékání těšilo; vždyť viděla, jak její krása bere za své. Ale dnes se zase oblékala s&nbsp;radostí a&nbsp;rozechvěním. Neoblékala se teď pro sebe, pro vlastní krásu, ale proto, aby jako matka těch roztomilých bytůstek nepokazila celkový dojem. A&nbsp;když naposled pohlédla do zrcadla, byla se sebou spokojena. Vypadala hezky. Sice nebyla tak hezká, jako kdysi chtěla být hezká na plese, byla však hezká pro účel, o&nbsp;který jí teď šlo.</p>
			<p class="MLP-text">V&nbsp;kostele kromě sedláků, čeledínů a&nbsp;jejich ženiček nikdo nebyl. Ale Darja Alexandrovna viděla, nebo se jí aspoň zdálo, že vidí nadšení, které budily její děti i&nbsp;ona sama. Děti byly rozkošné ve svých svátečních šatečkách a&nbsp;navíc byly roztomilé tím, jak hezky se chovaly. Aljoša sice nestál docela hezky, pořád se vrtěl a&nbsp;chtěl vidět svou kamizolku zezadu, ale přesto byl nesmírně milý. Táňa si vedla jako velká a&nbsp;dávala pozor na maličké. Ale nejmladší Lili byla půvabná ve svém naivním údivu a&nbsp;stěží byste se ubránili úsměvu, když přijala svátost oltářní a&nbsp;řekla: „Please, some more.“<span class="char-style-override-1"><a id="footnote-3409-39-backlink" class="footnote-link" href="#footnote-3409-39">39</a></span><span class="Footnote-reference char-style-override-4"></span></p>
			<p class="MLP-text">Děti tušily, že se událo něco slavnostního, a&nbsp;byly na zpáteční cestě moc hodné.</p>
			<p class="MLP-text">I&nbsp;doma šlo všecko pěkně. Až Gríša začal při svačině hvízdat, a&nbsp;co horšího, neposlechl anglickou vychovatelku, a&nbsp;proto nesměl dostat koláč. Darja Alexandrovna by byla zabránila, aby se v&nbsp;takový den sáhlo k&nbsp;trestu, jenže nebyla při tom; nakonec musela souhlasit s&nbsp;Angličankou a&nbsp;stvrdila její rozhodnutí, že Gríša koláč nedostane. To poněkud zkazilo všeobecnou radost.</p>
			<p class="MLP-text">Gríša plakal, říkal, že Nikolka hvízdal taky a&nbsp;nic se mu nestalo a&nbsp;že nepláče pro koláč&nbsp;– to je mu jedno&nbsp;–, ale proto, že se s&nbsp;ním nejedná spravedlivě. To už bylo příliš smutné a&nbsp;Darja Alexandrovna se rozhodla, že promluví s&nbsp;vychovatelkou a&nbsp;Gríšovi odpustí. Vydala se za ní, ale když procházela sálem, uviděla scénu, která naplnila její srdce takovou radostí, až jí slzy vhrkly do očí a&nbsp;sama provinilci odpustila.</p>
			<p class="MLP-text">Potrestaný nešťastník seděl v&nbsp;sále v&nbsp;rohovém okně. Před ním stála Táňa s&nbsp;talířkem. Pod záminkou, že chce dát oběd panenkám, se dovolila vychovatelky, aby mohla donést svou porci koláče do dětského pokoje, a&nbsp;místo toho ji přinesla bratrovi. Ten nepřestával naříkat, jak nespravedlivě byl potrestán, ale přitom jedl podaný koláč a&nbsp;opakoval mezi vzlyky: „Vem si taky… sníme ho spolu… spolu…“</p>
			<p class="MLP-text">Na Táňu nejdřív zapůsobila lítost s&nbsp;Gríšou, pak vědomí dobrého skutku a&nbsp;také měla slzy v&nbsp;očích; ale přesto neodmítala a&nbsp;pojídala svůj díl.</p>
			<p class="MLP-text">Když spatřili matku, polekali se, ale pak se jí podívali do obličeje, poznali, že jednají správně, rozesmáli se a&nbsp;s&nbsp;plnými ústy si začali otírat usměvavé rty, až si po zářících tvářích rozmazali povidla.</p>
			<p class="MLP-text">„Rány boží! Nové bílé šaty! Táňo! Gríšo!“ říkala matka a&nbsp;hleděla zachránit šaty, ale přitom se usmívala se slzami v&nbsp;očích, blaženě a&nbsp;nadšeně.</p>
			<p class="MLP-text">Děti odložily nové šaty, děvčátka si měla vzít blůzky a&nbsp;chlapci staré kazajky. Byl dán rozkaz zapřáhnout do vozíku&nbsp;– k&nbsp;šafářově lítosti zase měla být připřažena k&nbsp;oji Hnědka. Chtěli jet na houby a&nbsp;k&nbsp;vodě. V&nbsp;dětském pokoji se strhl nadšený pokřik a&nbsp;výskot a&nbsp;neustal, dokud neodjeli.</p>
			<p class="MLP-text">Nasbírali plný košík hub, i&nbsp;Lili našla kozáka. Kdysi hledala houby miss Hullová a&nbsp;jenom jí je ukazovala. Ale teď Lili sama našla velikánskou houbu a&nbsp;všecko nadšeně volalo: „Lili našla houbu!“</p>
			<p class="MLP-text">Pak jeli k&nbsp;vodě, nechali koně pod břízami a&nbsp;šli do lázničky. Koně se oháněli po ovádech a&nbsp;kočí Těrentij je uvázal ke stromu, lehl si do trávy ve stínu a&nbsp;pokuřoval laciný tabák. Z&nbsp;boudy k&nbsp;němu neustále doléhal veselý dětský vřískot.</p>
			<p class="MLP-text">Třebaže to dalo starost, uhlídat všecky děti a&nbsp;včas je zarazit v&nbsp;jejich nezbednostech, třebaže bylo těžké pamatovat si a&nbsp;nepoplést všechny ty punčošky, kalhotky, botičky z&nbsp;různých nohou a&nbsp;rozvazovat, rozepínat a&nbsp;zavazovat tkaničky a&nbsp;knoflíky, Darja Alexandrovna, která se vždycky ráda koupala a&nbsp;považovala to za zdravé pro děti, neměla z&nbsp;ničeho takový požitek jako z&nbsp;dnešního společného koupání se všemi dětmi. Dotýkat se všech těch baculatých nožek a&nbsp;natahovat na ně punčošky, brát do náruče a&nbsp;nořit do vody nahá tělíčka a&nbsp;slyšet radostný nebo ustrašený pískot; vidět ty udýchané obličeje s&nbsp;vykulenýma, ustrašenýma i&nbsp;veselýma očima, vidět ty své andělíčky, jak se šplouchají, to byla pro ni velká rozkoš.</p>
			<p class="MLP-text">Když byla polovina dětí oblečena, přišly k&nbsp;boudě vesničanky ve svátečním a&nbsp;nesměle tu zůstaly stát. Byly prve na karhátkách a&nbsp;hadím mlíčí. Matrjona si jednu z&nbsp;nich zavolala, dala jí sušit prostěradlo a&nbsp;košili, spadlé předtím do vody, a&nbsp;Darja Alexandrovna se pustila s&nbsp;ženskými do řeči. Ženské se nejdřív smály do dlaně a&nbsp;nerozuměly otázce, ale brzo se osmělily a&nbsp;rozpovídaly se, přičemž si Darju Alexandrovnu rázem naklonily tím, s&nbsp;jakým upřímným obdivem se dívaly na její děti.</p>
			<p class="MLP-text">„Ta je hezká. A&nbsp;bílá jak cukrová panenka,“ řekla jedna, se zalíbením hledící na Táničku. „Ale je hubená…“</p>
			<p class="MLP-text">„Ano, stonala mi…“</p>
			<p class="MLP-text">„Koukněme se, miminko se taky bylo koupat,“ řekla druhá.</p>
			<p class="MLP-text">„Ne, jsou jí teprv tři měsíce,“ odpověděla Darja Alexandrovna hrdě.</p>
			<p class="MLP-text">„To se podívejme!“</p>
			<p class="MLP-text">„A&nbsp;máš taky děti?“</p>
			<p class="MLP-text">„Měla jsem čtyry a&nbsp;dvě mi ostaly, kluk a&nbsp;holka. Před posledním postem jsem ji odstavila.“</p>
			<p class="MLP-text">„A&nbsp;kolik jí je?“</p>
			<p class="MLP-text">„Budou jí dva.“</p>
			<p class="MLP-text">„A&nbsp;co žes ji tak dlouho kojila?“</p>
			<p class="MLP-text">„To je u&nbsp;nás zvyk, přes tři posty…“</p>
			<p class="MLP-text">Teď to byla pro Darju Alexandrovnu nejzajímavější rozmluva. Jaký měla porod? Nač dítě stonalo? Kde má muže? Jezdí často domů?</p>
			<p class="MLP-text">Darje Alexandrovně se od vesničanek ani nechtělo, tak ji upoutal rozhovor s&nbsp;nimi, tak docela stejné měly zájmy. Ale hlavně Darju Alexandrovnu těšilo, že jasně viděla, jak se všecky ty ženy obdivují nejvíc tomu, kolik má dětí a&nbsp;jak jsou pěkné. Ženské také rozesmály Darju Alexandrovnu a&nbsp;urazily Angličanku, protože jim zavdala podnět k&nbsp;smíchu, který nechápala. Jedna z&nbsp;ženiček pozorovala Angličanku, oblékající se až naposled, a&nbsp;když si milá Angličanka natáhla třetí sukni, neodpustila si poznámku: „Hele ji, co toho na sebe navlíkala, a&nbsp;pořád je jak šindel!“ A&nbsp;všecky propukly v&nbsp;smích.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-39" class="footnote-anchor" href="#footnote-3409-39-backlink">39</a>  Prosím, ještě trošku. <span class="MLP-znak-kurziva-9b char-style-override-2">(angl.)</span></p>
				</div>
			</div>
		</div>
</body>
</html>