<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina-75</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina" xml:lang="cs-CZ">
		<div>
			<p id="toc_marker-3-1" class="MLP-uroven2-kapitola"><a id="x.8499"></a>I</p>
			<p class="MLP-text-bez1radku">Sergej Ivanovič Koznyšov si chtěl odpočinout po duševní práci, a&#160;místo aby jel do ciziny jako jindy, přijel koncem května na venkov k&#160;bratrovi. Život na venkově byl podle jeho názoru nejlepší. Přijel teď k&#160;bratrovi, aby toho života užil do sytosti. Konstantin Levin byl velmi potěšen tím spíš, že už letos nečekal bratra Nikolaje. Ale přestože měl Sergeje Ivanoviče rád a&#160;vážil si ho, bylo mu s&#160;ním na vsi nějak divně. Bylo mu divně, až nepříjemně, když viděl, jak bratr pohlíží na vesnici. Pro Konstantina Levina byla vesnice ohniskem života, to jest radostí, starostí i&#160;práce. Pro Sergeje Ivanoviče znamenala vesnice jednak oddech po práci, jednak užitečný lék proti zkaženosti, který užíval rád a&#160;s&#160;plným vědomím, jak mu prospívá. Pro Konstantina Levina měla vesnice své kouzlo v&#160;tom, že skýtala široké pole působnosti, nesporně užitečné. Pro Sergeje Ivanoviče bylo největší kouzlo venkova v&#160;tom, že se tam můžeme a&#160;musíme oddávat zahálce. Kromě toho byl Konstantinovi proti mysli i&#160;bratrův vztah k&#160;lidu. Sergej Ivanovič tvrdil, že lid miluje a&#160;zná, často rozprávěl s&#160;rolníky, což mu dobře šlo, neboť se nepřetvařoval a&#160;nic nehrál, a&#160;z&#160;každé takové rozpravy vyvozoval obecné závěry ve prospěch lidu i&#160;na důkaz, že tento lid zná. Takový vztah k&#160;lidu se Konstantinu Levinovi nelíbil. Pro Konstantina byl lid pouze hlavním účastníkem společné práce a&#160;při vší úctě a&#160;jakési pokrevní lásce k&#160;rolníkovi, kterou asi podle vlastních slov nasál s&#160;mlékem své kojné, vesničanky, přesto všecko, ač jako účastník společného díla býval <span>někdy nadšen silou, skromností a&#160;spravedlivostí těch lidí, velice často, kdy si společná věc vyžadovala jiné vlastnosti, se na lid horšil pro jeho lehkomyslnost, nedbalost, opilství a&#160;lhavost. Kdyby se byl Konstantina Levina někdo zeptal, zda lid miluje, vůbec by nevěděl, co na to odpovědět. Měl a&#160;neměl rád lid stejně, jako lidi vůbec. Jako dobrý člověk měl ovšem lidi spíš rád než naopak, a&#160;proto miloval i&#160;lid. Ale milovat či nemilovat lid jako cosi zvláštního nemohl, protože mezi lidem žil, všechny jeho zájmy byly spjaty s&#160;lidem, a&#160;nejen to, i&#160;sebe sama považoval za jednoho z&#160;lidu, neviděl v&#160;sobě ani v&#160;lidu žádné zvláštní přednosti ani chyby a&#160;nemohl se považovat za něco jiného.</span></p>
			<p class="MLP-text">Kromě toho sice žil dlouho v&#160;nejužším styku s&#160;rolníky jako hospodář, prostředník a&#160;především jako rádce (rolníci mu důvěřovali a&#160;chodili k&#160;němu z&#160;širého okolí o&#160;radu), ale neměl na lid žádný určitý názor a&#160;na otázku, zda lid zná, by mohl odpovědět stejně těžko jako na otázku, zda lid miluje. Říci, že zná lid, by pro něho bylo totéž jako říci, že zná lidi. Neustále pozoroval a&#160;poznával lidi všeho druhu, mezi nimi i&#160;rolníky, jež považoval za lidi dobré a&#160;zajímavé, a&#160;přitom v&#160;nich ustavičně nacházel nové rysy, opravoval si o&#160;nich dřívější názory a&#160;tvořil si nové. Sergej Ivanovič naopak. Stejně jako miloval a&#160;chválil venkovský život jakožto protiklad k&#160;životu, který nemiloval, stejně měl rád i&#160;lid jako protiklad třídy, kterou nemiloval, a&#160;zrovna tak znal lid jako cosi protichůdného lidem vůbec. Jeho metodická mysl si vytvořila přesné, určité pojetí života lidu, zčásti odvozené ze života lidu přímo, ale převážně z&#160;antiteze. Nikdy svůj názor na lid a&#160;svůj kladný poměr k&#160;němu neměnil.</p>
			<p class="MLP-text">Kdykoli se bratři rozcházeli v&#160;názorech na lid, překonával Sergej Ivanovič bratra právě tím, že měl určité představy o&#160;lidu, o&#160;jeho povaze, vlastnostech i&#160;zálibách. Ale Konstantin Levin žádnou určitou, neměnnou představu neměl, takže byl v&#160;těchto sporech pokaždé usvědčen, že odporuje sám sobě.</p>
			<p class="MLP-text">Koznyšov viděl v&#160;mladším bratrovi dobrého chlapa, který má srdce na pravém místě a&#160;je sice dost bystrý, ale podléhá chvilkovým dojmům, a&#160;proto je pln rozporů. Někdy mu s&#160;blahovůlí staršího bratra objasňoval význam věcí, ale neměl požitek z&#160;toho, když se s&#160;ním přel, protože ho porážel příliš snadno.</p>
			<p class="MLP-text">Konstantin Levin se na bratra díval jako na člověka velice moudrého a&#160;vzdělaného, ušlechtilého v&#160;nejlepším slova smyslu a&#160;schopného pracovat pro obecné blaho. Ale čím byl starší a&#160;čím blíž bratra poznával, tím častěji mu vskrytu přicházelo na mysl, že schopnost pracovat pro obecné blaho, schopnost, kterou sám naprosto postrádal, snad ani není předností, ale naopak určitým nedostatkem&#160;– nikoli nedostatkem dobrých, poctivých, ušlechtilých tužeb a&#160;zálib, ale nedostatkem životní síly, nedostatkem upřímného nadšení, oněch snah, které člověka mají k&#160;tomu, aby si ze všech nesčetných životních drah, jež se mu naskýtají, zvolil jedinou a&#160;přál si jen toto jediné. Čím více poznával bratra, tím víc pozoroval, že Sergej Ivanovič i&#160;mnozí jiní činitelé pracující pro obecné blaho nedospěli k&#160;svému zaujetí pro obecné blaho z&#160;upřímného, od srdce jdoucího nadšení, nýbrž rozumově usoudili, že je dobré se tomu věnovat, a&#160;jen proto se tomu věnují.</p>
			<p class="MLP-text">V&#160;té domněnce utvrdil Levina i&#160;další postřeh. Pozoroval, že otázky obecného blaha či nesmrtelnosti duše neleží bratrovi na srdci o&#160;nic více než šachová partie anebo důmyslné zařízení nového stroje.</p>
			<p class="MLP-text">Kromě toho se Konstantin Levin cítil na venkově s&#160;bratrem nesvůj proto, že na venkově, zvlášť v&#160;létě, byl ustavičně zaneprázdněn v&#160;hospodářství a&#160;celý dlouhý den mu nestačil, aby mohl všecko zastat, kdežto Sergej Ivanovič odpočíval. Ale i&#160;když teď odpočíval, totiž nepracoval na svém spise, byl tak zvyklý na duševní činnost, že rád vyjadřoval elegantní hutnou formou myšlenky, které se mu rodily v&#160;hlavě, a&#160;chtěl mít posluchače. Nejčastějším posluchačem byl ovšem bratr. A&#160;proto ho Konstantin nerad nechával o&#160;samotě, třebaže jejich vzájemný vztah byl kamarádsky prostý. Sergej Ivanovič si rád lehal na slunce do trávy, pražil se a&#160;líně klábosil.</p>
			<p class="MLP-text">„Ani bys nevěřil,“ říkal bratrovi, „jaká je to pro mne rozkoš, takhle se válet. V&#160;hlavě mám jako vymeteno, ani jednu myšlenku.“</p>
			<p class="MLP-text">Ale Konstantina Levina nebavilo sedět a&#160;poslouchat ho, zvlášť proto, že věděl, že bez něho vyvážejí mrvu na nerozbrázděné pole a&#160;naházejí ji všelijak, když nedohlédne; ani krojidla u&#160;pluhů nezašroubují, ale sundají je a&#160;pak řeknou, že pluhy jsou vynález k&#160;ničemu, že staré dobré rádlo, to je jiná atd.</p>
			<p class="MLP-text">„Ale přestaň už se honit v&#160;tom vedru,“ říkal mu Sergej Ivanovič.</p>
			<p class="MLP-text">„Ne, jenom si musím odskočit do kanceláře,“ řekl Levin a&#160;prchal na pole.</p>
		</div>
</body>
</html>